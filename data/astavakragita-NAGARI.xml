<TEI xmlns="http://www.tei-c.org/ns/1.0" xml:id="dn-sarit__aṣṭāvakragītā__nāgarī">
    <teiHeader>
        <fileDesc>
            <titleStmt>
                <title type="main">Aṣṭāvakragītā</title>
                <title type="sub">A SARIT edition</title>
                <respStmt>
                    <persName>Suryansu Ray</persName>
                    <resp>Creation of machine-readable version.</resp>
                </respStmt>
            </titleStmt>
            <publicationStmt>
                <authority>SARIT: Search and Retrieval of Indic Texts</authority>
                <availability status="restricted">
                    <p>Copyright Notice</p>
                    <p>Copyright<persName>Suryansu Ray</persName>2012</p>
                    <p>
                        <ref target="http://creativecommons.org/licenses/by-sa/3.0/" type="licence">Distributed by<ref target="http://sarit.indology.info" type="url">SARIT</ref>under a Creative Commons Attribution-ShareAlike 3.0 Unported License.</ref>
                    </p>
                    <p>Under this licence, you are free<list>
                            <item>to Share — to copy, distribute and transmit the work</item>
                            <item>to Remix — to adapt the work</item>
                        </list>
                    </p>
                    <p>Under the following conditions:</p>
                    <p>
                        <list>
                            <item>Attribution — You must attribute the work in the manner specified by the author or licensor (but not in any way that suggests that they endorse you or your use of the work).</item>
                            <item>Share Alike — If you alter, transform, or build upon this work, you may distribute the resulting work only under the same or similar license to this one.</item>
                        </list>
                    </p>
                    <p>More information and fuller details of this license are given on the Creative Commons website.</p>
                    <p>SARIT assumes no responsibility for unauthorised use that infringes the rights of any copyright owners, known or unknown.</p>
                </availability>
                <date>2013</date>
                <idno>2013-07-14</idno>
            </publicationStmt>
            <notesStmt>
                <note>Aṣṭāvakragītā, transcribed by Suryansu Ray from the Lucknow 1971 edition, with corrections.</note>
            </notesStmt>
            <sourceDesc>
                <bibl>
                    <title>Aṣṭāvakra-Gītā bhāṣā-ṭīkā sahita. Ṭīkākāra<addName>Rāyabahādura</addName>
                        <persName>Bābū Jālimasimha</persName>
                    </title>
                    <publisher>Tejakumāra-Pres, Bukaḍipo</publisher>
                    <placeName>Lakhnaū</placeName>
                    <date>1971</date>Digitized at<ref type="url"/>
                </bibl>
            </sourceDesc>
        </fileDesc>
        <encodingDesc>
            <p>The printed edition from which this e-text was transcribed was written in the Devanāgarī script. The electronic text below is in a lossless transliteration using the Latin alphabet. The transliteration scheme used is the IAST (<ref target="http://en.wikipedia.org/wiki/International_Alphabet_of_Sanskrit_Transliteration">The International Alphabet of Sanskrit Transliteration</ref>). IAST differs in small ways from ISO 15919, but is preferred by most working Sanskrit scholars. Conversion of this file to ISO 15919 can be achieved by performing the following replacements throughout the file:<code>ṛ -&gt; r̥ and ṁ -&gt; ṃ</code>
            </p>
            <p>Text divison is as Devanāgarī ("ityevam" not "ity&#160;evam".)</p>
            <p>Initial vowel elision for avagraha is reversed and marked with a + sign: e.g., "prathamo+adhyāyaḥ"</p>
            <editorialDecl>
                <p>The e-text was typed by Suryamsu Ray personally from a reprint of the Lucknow 1971 edition. He notes:<quote>Only one edition I could buy myself from Munshiram Manoharlal Publisher Private Ltd., which is in Hindi with Hindi commentary as follows: "<bibl>Ashtavakragita", with Hindi commentary by Raibahadur Babu Zalim Singh, edited by Dr. Brijesh Kumar Shukla, published by Tejkumar Bookdepot P. Ltd., Lucknow, UP, India.</bibl>I wanted to have at least one more version of the text for comparison wherever doubts arose. Many Ashrams publish ancient texts for their own need. From a religious mela I procured one, whose printing and exposition is less that desirable. However, it served me the purpose of pinpointing the errors, for which I apply mainly chhandas and usual philosophical word combinations and phrases.</quote>
                </p>
            </editorialDecl>
        </encodingDesc>
        <revisionDesc>
            <change who="#aso" when="2014-06-24">Automatic conversion from Roman to Devanāgarī.</change>
            <change>Initial e-text created by<persName>Suryamsu Ray</persName>in<date>2012</date>
            </change>
            <change>Conversion by OxGarage from .doc to TEI P5, and initial TEI header.<persName>Dominik Wujastyk</persName>
                <date>8 July 1013</date>
            </change>
            <change>Added div divisions for the chapters; moved the verse xml:id numbers to the beginning of the ślokas instead of the beginning of the second line of the ślokas<persName>Dominik Wujastyk</persName>
                <date>13 July 1013</date>
            </change>
            <change>Corrected the note in notesStmt since we now know the edition on which this e-text is based. Corrected the encodingDesc to match the known source-edition.<persName>Dominik Wujastyk</persName>
                <date>13 July 1013</date>
            </change>
        </revisionDesc>
    </teiHeader>
    <text xml:id="dn-aṣṭāvakragītā" xml:lang="sa-Deva">
        <body xml:id="dn-aṣṭāvakragītā-body">
            <div n="1" xml:id="dn-aṣṭāvakragītā-body-div-1">
                <head xml:id="dn-aṣṭāvakragītā-body-div-1-head">प्रकरण १</head>
                <p xml:id="dn-aṣṭāvakragītā-body-div-1-p-1">
                    <hi rend="bold" xml:id="dn-aṣṭāvakragītā-body-div-1-p-1-hi">॥ अथ श्रीमदष्टावक्रगीता॥</hi>
                </p>
                <p xml:id="dn-aṣṭāvakragītā-body-div-1-p-2">
                    <hi rend="bold" xml:id="dn-aṣṭāvakragītā-body-div-1-p-2-hi">जनक उवाच॥१॥</hi>
                </p>
                <p xml:id="dn-aṣṭāvakragītā-body-div-1-p-3">कथं ज्ञानमवाप्नोति कथं मुक्तिर्भविष्यति।</p>
                <p xml:id="dn-verse_1.1">वैराग्यं च कथं प्राप्तमेतद्ब्रूहि मम प्रभो॥१।१॥</p>
                <p xml:id="dn-aṣṭāvakragītā-body-div-1-p-5">
                    <hi rend="bold" xml:id="dn-aṣṭāvakragītā-body-div-1-p-5-hi">अष्टावक्र उवाच॥</hi>
                </p>
                <p xml:id="dn-verse_1.2">मुक्तिमिच्छसि चेत्तात विषयान्विषवत्त्यज।</p>
                <p xml:id="dn-aṣṭāvakragītā-body-div-1-p-7">क्षमार्जवदयातोषसत्यं पीयूषवद्भज॥१।२॥</p>
                <p xml:id="dn-verse_1.3">न पृथ्वी न जलं नाग्निर्न वायुर्द्यौर्न वा भवान्।</p>
                <p xml:id="dn-aṣṭāvakragītā-body-div-1-p-9">एषां साक्षिणमात्मानं चिद्रूपं विद्धि मुक्तये॥१।३॥</p>
                <p xml:id="dn-verse_1.4">यदि देहं पृथक्कृत्य चिति विश्राम्य तिष्ठसि।</p>
                <p xml:id="dn-aṣṭāvakragītā-body-div-1-p-11">अधुनैव सुखी शान्तो बन्धमुक्तो भविष्यसि॥१।४॥</p>
                <p xml:id="dn-verse_1.5">न त्वं विप्रादिको वर्णो नाश्रमी नाक्षगोचरः।</p>
                <p xml:id="dn-aṣṭāvakragītā-body-div-1-p-13">असङ्गोऽअसि निराकारो विश्वसाक्षी सुखी भव॥१।५॥</p>
                <p xml:id="dn-verse_1.6">धर्माधर्मौ सुखं दुःखं मानसानि न ते बिभो।</p>
                <p xml:id="dn-aṣṭāvakragītā-body-div-1-p-15">न कर्ताऽअसि न भोक्ताऽअसि मुक्त एवाऽअसि सर्वदा॥१।६॥</p>
                <p xml:id="dn-verse_1.7">एको द्रष्टाऽअसि सर्वस्य मुक्तप्रायोऽअसि सर्वदा।</p>
                <p xml:id="dn-aṣṭāvakragītā-body-div-1-p-17">अयमेव हि ते बन्धो द्रष्टारं पश्यसीतरम्॥१।७॥</p>
                <p xml:id="dn-verse_1.8">अहं कर्तेत्यहम्मानमहाकृष्णाहिदंशितः।</p>
                <p xml:id="dn-aṣṭāvakragītā-body-div-1-p-19">नाहं कर्तेति विश्वासामृतं पीत्वा सुखी भव॥१।८॥</p>
                <p xml:id="dn-verse_1.9">एको विशुद्धबोधोऽअहमिति निश्चयवह्निना।</p>
                <p xml:id="dn-aṣṭāvakragītā-body-div-1-p-21">प्रज्वाल्याज्ञानगहनं वीतशोकः सुखी भव॥१।९॥</p>
                <p xml:id="dn-verse_1.10">यत्र विश्वमिदं भाति कल्पितं रज्जुसर्पवत्।</p>
                <p xml:id="dn-aṣṭāvakragītā-body-div-1-p-23">आनन्दपरमानन्दः स बोधस्त्वं सुखं चर॥१।१०॥</p>
                <p xml:id="dn-verse_1.11">मुक्ताभिमानी मुक्तो हि बद्धो बद्धाभिमान्यपि।</p>
                <p xml:id="dn-aṣṭāvakragītā-body-div-1-p-25">किंवदन्तीह सत्येयं या मतिः सा गतिर्भवेत्॥१।११॥</p>
                <p xml:id="dn-verse_1.13">आत्मा साक्षी विभुः पूर्ण एको मुक्तश्चिदक्रियः।</p>
                <p xml:id="dn-verse_1.12">असङ्गो निःस्पृहः शान्तो भ्रमात्संसारवानिव॥१।१२॥</p>
                <p xml:id="dn-aṣṭāvakragītā-body-div-1-p-28">कूटस्थं बोधमद्वैतमात्मानं परिभावय।</p>
                <p xml:id="dn-aṣṭāvakragītā-body-div-1-p-29">आभासोऽअहं भ्रमं मुक्त्वा भावं बाह्यमथान्तरम्॥१।१३॥</p>
                <p xml:id="dn-verse_1.14">देहाभिमानपाशेन चिरं बद्धोऽअसि पुत्रक।</p>
                <p xml:id="dn-aṣṭāvakragītā-body-div-1-p-31">बोधोऽअहं ज्ञानखड्गेन तन्निष्कृत्य सुखी भव॥१।१४॥</p>
                <p xml:id="dn-verse_1.15">निःसङ्गो निष्क्रियोऽअसि त्वं स्वप्रकाशो निरञ्जनः।</p>
                <p xml:id="dn-aṣṭāvakragītā-body-div-1-p-33">अयमेव हि ते बन्धः समाधिमनुतिष्ठसि॥१।१५॥</p>
                <p xml:id="dn-verse_1.16">त्वया व्याप्तमिदं विश्वं त्वयि प्रोतं यथार्थतः।</p>
                <p xml:id="dn-aṣṭāvakragītā-body-div-1-p-35">शुद्धबुद्धस्वरूपस्त्वं मा गमः क्षुद्रचित्तताम्॥१।१६॥</p>
                <p xml:id="dn-verse_1.17">निरपेक्षो निर्विकारो निर्भरः शीतलाशयः।</p>
                <p xml:id="dn-aṣṭāvakragītā-body-div-1-p-37">अगाधबुद्धिरक्षुब्धो भव चिन्मात्रवासनः॥१।१७॥</p>
                <p xml:id="dn-verse_1.18">साकारमनृतं विद्धि निराकारं तु निश्चलम्।</p>
                <p xml:id="dn-aṣṭāvakragītā-body-div-1-p-39">एतत्तत्त्वोपदेशेन न पुनर्भवसंभवः॥१।१८॥</p>
                <p xml:id="dn-verse_1.19">यथैवादर्शमध्यस्थे रूपेऽअन्तः परितस्तु सः।</p>
                <p xml:id="dn-aṣṭāvakragītā-body-div-1-p-41">तथैवाऽअस्मिञ्छरीरेऽअन्तः परितः परमेश्वरः॥१।१९॥</p>
                <p xml:id="dn-verse_1.20">एकं सर्वगतं व्योम बहिरन्तर्यथा घटे।</p>
                <p xml:id="dn-aṣṭāvakragītā-body-div-1-p-43">नित्यं निरन्तरं ब्रह्म सर्वभूतगणे तथा॥१।२०॥</p>
            </div>
            <div n="2" xml:id="dn-aṣṭāvakragītā-body-div-2">
                <head xml:id="dn-aṣṭāvakragītā-body-div-2-head">प्रकरण २</head>
                <p xml:id="dn-verse_2.1">
                    <hi rend="bold" xml:id="dn-verse_2.1-hi">जनक उवाच॥२॥</hi>
                </p>
                <p xml:id="dn-aṣṭāvakragītā-body-div-2-p-2">अहो निरञ्जनः शान्तो बोधोऽअहं प्रकृतेः परः।</p>
                <p xml:id="dn-aṣṭāvakragītā-body-div-2-p-3">एतावन्तमहं कालं मोहेनैव विडम्बितः॥२।१॥</p>
                <p xml:id="dn-verse_2.2">यथा प्रकाशयाम्येको देहमेनं तथा जगत्।</p>
                <p xml:id="dn-aṣṭāvakragītā-body-div-2-p-5">अतो मम जगत्सर्वमथवा न च किञ्चन॥२।२॥</p>
                <p xml:id="dn-verse_2.3">सशरीरमहो विश्वं परित्यज्य मयाऽअधुना।</p>
                <p xml:id="dn-aṣṭāvakragītā-body-div-2-p-7">कुतश्चित्कौशलादेव परमात्मा विलोक्यते॥२।३॥</p>
                <p xml:id="dn-verse_2.4">यथा न तोयतो भिन्नास्तरङ्गाः फेनबुद्बुदाः।</p>
                <p xml:id="dn-aṣṭāvakragītā-body-div-2-p-9">आत्मनो न तथा भिन्नं विश्वमात्मविनिर्गतम्॥२।४॥</p>
                <p xml:id="dn-verse_2.5">तन्तुमात्रो भवेदेव पटो यद्वद्विचारतः।</p>
                <p xml:id="dn-aṣṭāvakragītā-body-div-2-p-11">आत्मतन्मात्रमेवेदं तद्वद्विश्वं विचारितम्॥२।५॥</p>
                <p xml:id="dn-verse_2.6">यथैवेक्षुरसे कॢप्ता तेन व्याप्तैव शर्करा।</p>
                <p xml:id="dn-aṣṭāvakragītā-body-div-2-p-13">तथा विश्वं मयि कॢप्तं मया व्याप्तं निरन्तरम्॥२।६॥</p>
                <p xml:id="dn-verse_2.7">आत्माज्ञानाज्जगद्भाति हात्मज्ञानान्न भासते।</p>
                <p xml:id="dn-aṣṭāvakragītā-body-div-2-p-15">रज्ज्वज्ञानादहिर्भाति तज्ज्ञानाद्भासते न हि॥२।७॥</p>
                <p xml:id="dn-verse_2.8">प्रकाशो मे निजं रूपं नातिरिक्तोऽअस्म्यहं ततः।</p>
                <p xml:id="dn-aṣṭāvakragītā-body-div-2-p-17">यदा प्रकाशते विश्वं तदाऽअहम्भास एव हि॥२।८॥</p>
                <p xml:id="dn-verse_2.9">अहो विकल्पितं विश्वमज्ञानान्मयि भासते।</p>
                <p xml:id="dn-aṣṭāvakragītā-body-div-2-p-19">रूप्यं शुक्तौ फणी रज्जौ वारि सूर्यकरे यथा॥२।९॥</p>
                <p xml:id="dn-verse_2.10">मत्तो विनिर्गतं विश्वं मय्येव लयमेष्यति।</p>
                <p xml:id="dn-aṣṭāvakragītā-body-div-2-p-21">मृदि कुम्भो जले वीचिः कनके कटकं यथा॥२।१०॥</p>
                <p xml:id="dn-verse_2.11">अहो अहं नमो मह्यं विनाशो यस्य नास्ति मे।</p>
                <p xml:id="dn-aṣṭāvakragītā-body-div-2-p-23">ब्रह्मादिस्तम्बपर्यन्तं जगन्नाशेऽअपि तिष्ठतः॥२।११॥</p>
                <p xml:id="dn-verse_2.12">अहो अहं नमो मह्यमेकोऽअहं देहवानपि।</p>
                <p xml:id="dn-aṣṭāvakragītā-body-div-2-p-25">क्वचिन्न गन्ता नागन्ता व्याप्य विश्वमवस्थितः॥२।१२॥</p>
                <p xml:id="dn-verse_2.13">अहो अहं नमो मह्यं दक्षो नास्तीह मत्समः।</p>
                <p xml:id="dn-aṣṭāvakragītā-body-div-2-p-27">असंस्पृश्य शरीरेण येन विश्वं चिरं धृतम्॥२।१३॥</p>
                <p xml:id="dn-verse_2.14">अहो अहं नमो मह्यं यस्य मे नास्ति किञ्चन।</p>
                <p xml:id="dn-aṣṭāvakragītā-body-div-2-p-29">अथवा यस्य मे सर्वं यद्वाङ्मनसगोचरम्॥२।१४॥</p>
                <p xml:id="dn-verse_2.15">ज्ञानं ज्ञेयं तथा ज्ञाता त्रितयं नास्ति वास्तवम्।</p>
                <p xml:id="dn-aṣṭāvakragītā-body-div-2-p-31">अज्ञानाद्भाति यत्रेदं सोऽअहमस्मि निरञ्जनः॥२।१५॥</p>
                <p xml:id="dn-verse_2.16">द्वैतमूलमहो दुःखं नान्यत्तस्याऽअस्ति भेषजम्।</p>
                <p xml:id="dn-aṣṭāvakragītā-body-div-2-p-33">दृश्यमेतन्मृषा सर्वमेकोऽअहं चिद्रसोऽअमलः॥२।१६॥</p>
                <p xml:id="dn-verse_2.17">बोधमात्रोऽअहमज्ञानादुपाधिः कल्पितो मया।</p>
                <p xml:id="dn-aṣṭāvakragītā-body-div-2-p-35">एवं विमृशतो नित्यं निर्विकल्पे स्थितिर्मम॥२।१७॥</p>
                <p xml:id="dn-verse_2.18">अहो मयि स्थितं विश्वं वस्तुतो न मयि स्थितम्।</p>
                <p xml:id="dn-aṣṭāvakragītā-body-div-2-p-37">न मे बन्धोऽअस्ति मोक्षो वा भ्रान्तिः शान्ता निराश्रया॥२।१८॥</p>
                <p xml:id="dn-verse_2.19">सशरीरमिदं विश्वं न किञ्चिदिति निश्चितम्।</p>
                <p xml:id="dn-aṣṭāvakragītā-body-div-2-p-39">शुद्धचिन्मात्र आत्मा च तत्कस्मिन्कल्पनाधुना॥२।१९॥</p>
                <p xml:id="dn-verse_2.20">शरीरं स्वर्गनरकौ बन्धमोक्षौ भयं तथा।</p>
                <p xml:id="dn-aṣṭāvakragītā-body-div-2-p-41">कल्पनामात्रमेवैतत्किं मे कार्यं चिदात्मनः॥२।२०॥</p>
                <p xml:id="dn-verse_2.21">अहो जनसमूहेऽअपि न द्वैतं पश्यतो मम।</p>
                <p xml:id="dn-aṣṭāvakragītā-body-div-2-p-43">अरण्यमिव संवृत्तं क्व रतिं करवाण्यहम्॥२।२१॥</p>
                <p xml:id="dn-verse_2.22">नाहं देहो न मे देहो जीवो नाहमहं हि चित्।</p>
                <p xml:id="dn-aṣṭāvakragītā-body-div-2-p-45">अयमेव हि मे बन्ध आसीद्या जीविते स्पृहा॥२।२२॥</p>
                <p xml:id="dn-verse_2.23">अहो भुवनकल्लोलैर्विचित्रैर्द्राक्समुत्थितम्।</p>
                <p xml:id="dn-aṣṭāvakragītā-body-div-2-p-47">मय्यनन्तमहाम्भोधौ चित्तवाते समुद्यते॥२।२३॥</p>
                <p xml:id="dn-verse_2.24">मय्यनन्तमहाम्भोधौ चित्तवाते प्रशाम्यति।</p>
                <p xml:id="dn-aṣṭāvakragītā-body-div-2-p-49">अभाग्याज्जीववणिजो जगत्पोतो विनश्वरः॥२।२४॥</p>
                <p xml:id="dn-verse_2.25">मय्यनन्तमहाम्भोधावाश्चर्यं जीववीचयः।</p>
                <p xml:id="dn-aṣṭāvakragītā-body-div-2-p-51">उद्यन्ति घ्नन्ति खेलन्ति प्रविशन्ति स्वभावतः॥२।२५॥</p>
            </div>
            <div n="3" xml:id="dn-aṣṭāvakragītā-body-div-3">
                <head xml:id="dn-aṣṭāvakragītā-body-div-3-head">प्रकरण ३</head>
                <p xml:id="dn-verse_3.1">
                    <hi rend="bold" xml:id="dn-verse_3.1-hi">अष्टावक्र उवाच॥३॥</hi>
                </p>
                <p xml:id="dn-aṣṭāvakragītā-body-div-3-p-2">अविनाशिनमात्मानमेकं विज्ञाय तत्त्वतः।</p>
                <p xml:id="dn-aṣṭāvakragītā-body-div-3-p-3">तवात्मज्ञानधीरस्य कथमर्थार्जने रतिः॥३।१॥</p>
                <p xml:id="dn-verse_3.2">आत्माऽअज्ञानादहो प्रीतिर्विषयभ्रमगोचरे।</p>
                <p xml:id="dn-aṣṭāvakragītā-body-div-3-p-5">शुक्तेरज्ञानतो लोभो यथा रजतविभ्रमे॥३।२॥</p>
                <p xml:id="dn-verse_3.3">विश्वं स्फुरति यत्रेदं तरङ्गा इव सागरे।</p>
                <p xml:id="dn-aṣṭāvakragītā-body-div-3-p-7">सोऽअहमस्मीति विज्ञाय किं दीन इव धावसि॥३।३॥</p>
                <p xml:id="dn-verse_3.4">श्रुत्वापि शुद्धचैतन्यमात्मानमतिसुन्दरम्।</p>
                <p xml:id="dn-aṣṭāvakragītā-body-div-3-p-9">उपस्थेऽअत्यन्तसंसक्तो मालिन्यमधिगच्छति॥३।४॥</p>
                <p xml:id="dn-verse_3.5">सर्वभूतेषु चात्मानं सर्वभूतानि चात्मनि।</p>
                <p xml:id="dn-aṣṭāvakragītā-body-div-3-p-11">मुनेर्जानत आश्चर्यं ममत्वमनुवर्तते॥३।५॥</p>
                <p xml:id="dn-verse_3.6">आस्थितः परमाद्वैतं मोक्षार्थेऽअपि व्यवस्थितः।</p>
                <p xml:id="dn-aṣṭāvakragītā-body-div-3-p-13">आश्चर्यं कामवशगो विकलः केलिशिक्षया॥३।६॥</p>
                <p xml:id="dn-verse_3.7">उद्भूतं ज्ञानदुर्मित्रमवधार्यातिदुर्बलः।</p>
                <p xml:id="dn-aṣṭāvakragītā-body-div-3-p-15">आश्चर्यं काममाकाङ्क्षेत्कालमन्तमनुश्रितः॥३।७॥</p>
                <p xml:id="dn-verse_3.8">इहामुत्र विरक्तस्य नित्यानित्यविवेकिनः।</p>
                <p xml:id="dn-aṣṭāvakragītā-body-div-3-p-17">आश्चर्यं मोक्षकामस्य मोक्षादेव विभीषिका॥३।८॥</p>
                <p xml:id="dn-verse_3.9">धीरस्तु भोज्यमानोऽअपि पीड्यमानोऽअपि सर्वदा।</p>
                <p xml:id="dn-aṣṭāvakragītā-body-div-3-p-19">आत्मानं केवलं पश्यन्न तुष्यति न कुप्यति॥३।९॥</p>
                <p xml:id="dn-verse_3.10">चेष्टमानं शरीरं स्वं पश्यत्यन्यशरीरवत्।</p>
                <p xml:id="dn-aṣṭāvakragītā-body-div-3-p-21">संस्तवे चापि निन्दायां कथं क्षुभ्येन्महाशयः॥३।१०॥</p>
                <p xml:id="dn-verse_3.11">मायामात्रमिदं विश्वं पश्यन्विगतकौतुकः।</p>
                <p xml:id="dn-aṣṭāvakragītā-body-div-3-p-23">अपि सन्निहिते मृत्यौ कथं त्रस्यति धीरधीः॥३।११॥</p>
                <p xml:id="dn-verse_3.12">निःस्पृहं मानसं यस्य नैराश्येऽअपि महात्मनः।</p>
                <p xml:id="dn-aṣṭāvakragītā-body-div-3-p-25">तस्यात्मज्ञानतृप्तस्य तुलना केन जायते॥३।१२॥</p>
                <p xml:id="dn-verse_3.13">स्वभावादेव जानानो दृश्यमेतन्न किञ्चन।</p>
                <p xml:id="dn-aṣṭāvakragītā-body-div-3-p-27">इदं ग्राह्यमिदं त्याज्यं स किं पश्यति धीरधीः॥३।१३॥</p>
                <p xml:id="dn-verse_3.14">अन्तस्त्यक्तकषायस्य निर्द्वन्द्वस्य निराशिषः।</p>
                <p xml:id="dn-aṣṭāvakragītā-body-div-3-p-29">यदृच्छयाऽअऽअगतो भोगो न दुःखाय न तुष्टये॥३।१४॥</p>
            </div>
            <div n="4" xml:id="dn-aṣṭāvakragītā-body-div-4">
                <head xml:id="dn-aṣṭāvakragītā-body-div-4-head">प्रकरण ४</head>
                <p xml:id="dn-verse_4.1">
                    <hi rend="bold" xml:id="dn-verse_4.1-hi">जनक उवाच॥४॥</hi>
                </p>
                <p xml:id="dn-aṣṭāvakragītā-body-div-4-p-2">हन्तात्मज्ञस्य धीरस्य खेलतो भोगलीलया।</p>
                <p xml:id="dn-aṣṭāvakragītā-body-div-4-p-3">न हि संसारवाहीकैर्मूढैः सह समानता॥४।१॥</p>
                <p xml:id="dn-verse_4.2">यत्पदं प्रेप्सवो दीनाः शक्राद्याः सर्वदेवताः।</p>
                <p xml:id="dn-aṣṭāvakragītā-body-div-4-p-5">अहो तत्र स्थितो योगी न हर्षमुपगच्छति॥४।२॥</p>
                <p xml:id="dn-verse_4.3">तज्ज्ञस्य पुण्यपापाभ्यां स्पर्शो ह्यन्तर्न जायते।</p>
                <p xml:id="dn-aṣṭāvakragītā-body-div-4-p-7">न ह्याकाशस्य धूमेन दृश्यमानाऽअपि संगतिः॥४।३॥</p>
                <p xml:id="dn-verse_4.4">आत्मैवेदं जगत्सर्वं ज्ञातं येन महात्मना।</p>
                <p xml:id="dn-aṣṭāvakragītā-body-div-4-p-9">यदृच्छया वर्तमानं तं निषेद्धुं क्षमेत कः॥४।४॥</p>
                <p xml:id="dn-verse_4.5">आब्रह्मस्तम्बपर्यन्ते भूतग्रामे चतुर्विधे।</p>
                <p xml:id="dn-aṣṭāvakragītā-body-div-4-p-11">विज्ञस्यैव हि सामर्थ्यमिच्छाऽअनिच्छाविवर्जने॥४।५॥</p>
                <p xml:id="dn-verse_4.6">आत्मानमद्वयं कश्चिज्जानाति जगदीश्वरम्।</p>
                <p xml:id="dn-aṣṭāvakragītā-body-div-4-p-13">यद्वेत्ति तत्स कुरुते न भयं तस्य कुत्रचित्॥४।६॥</p>
            </div>
            <div n="5" xml:id="dn-aṣṭāvakragītā-body-div-5">
                <head xml:id="dn-aṣṭāvakragītā-body-div-5-head">प्रकरण ५</head>
                <p xml:id="dn-verse_5.1">
                    <hi rend="bold" xml:id="dn-verse_5.1-hi">अष्टावक्र उवाच॥५॥</hi>
                </p>
                <p xml:id="dn-aṣṭāvakragītā-body-div-5-p-2">न ते सङ्गोऽअस्ति केनापि किं शुद्धस्त्यक्तुमिच्छसि।</p>
                <p xml:id="dn-aṣṭāvakragītā-body-div-5-p-3">सङ्घातविलयं कुर्वन्नेवमेव लयं व्रज॥५।१॥</p>
                <p xml:id="dn-verse_5.2">उदेति भवतो विश्वं वारिधेरिव बुद्बुदः।</p>
                <p xml:id="dn-aṣṭāvakragītā-body-div-5-p-5">इति ज्ञात्वैकमात्मानमेवमेव लयं व्रज॥५।२॥</p>
                <p xml:id="dn-verse_5.3">प्रत्यक्षमप्यवस्तुत्वाद्विश्वं नास्त्यमले त्वयि।</p>
                <p xml:id="dn-aṣṭāvakragītā-body-div-5-p-7">रज्जुसर्प इव व्यक्तमेवमेव लयं व्रज॥५।३॥</p>
                <p xml:id="dn-verse_5.4">समदुःखसुखः पूर्ण आशानैराश्ययोः समः।</p>
                <p xml:id="dn-aṣṭāvakragītā-body-div-5-p-9">समजीवितमृत्युः सन्नेवमेव लयं व्रज॥५।४॥</p>
            </div>
            <div n="6" xml:id="dn-aṣṭāvakragītā-body-div-6">
                <head xml:id="dn-aṣṭāvakragītā-body-div-6-head">प्रकरण ६</head>
                <p xml:id="dn-verse_6.1">
                    <hi rend="bold" xml:id="dn-verse_6.1-hi">जनक उवाच॥६॥</hi>
                </p>
                <p xml:id="dn-aṣṭāvakragītā-body-div-6-p-2">आकाशवदनन्तोऽअहं घटवत्प्राकृतं जगत्।</p>
                <p xml:id="dn-aṣṭāvakragītā-body-div-6-p-3">इति ज्ञानं तथैतस्य न त्यागो न ग्रहो लयः॥६।१॥</p>
                <p xml:id="dn-verse_6.2">महोदधिरिवाहं स प्रपञ्चो वीचिसन्निभः।</p>
                <p xml:id="dn-aṣṭāvakragītā-body-div-6-p-5">इति ज्ञानं तथैतस्य न त्यागो न ग्रहो लयः॥६।२॥</p>
                <p xml:id="dn-verse_6.3">अहं स शुक्तिसंकाशो रूप्यवद्विश्वकल्पना।</p>
                <p xml:id="dn-aṣṭāvakragītā-body-div-6-p-7">इति ज्ञानं तथैतस्य न त्यागो न ग्रहो लयः॥६।३॥</p>
                <p xml:id="dn-verse_6.4">अहं वा सर्वभूतेषु सर्वभूतान्यथो मयि।</p>
                <p xml:id="dn-aṣṭāvakragītā-body-div-6-p-9">इति ज्ञानं तथैतस्य न त्यागो न ग्रहो लयः॥६।४॥</p>
            </div>
            <div n="7" xml:id="dn-aṣṭāvakragītā-body-div-7">
                <head xml:id="dn-aṣṭāvakragītā-body-div-7-head">प्रकरण ७</head>
                <p xml:id="dn-verse_7.1">
                    <hi rend="bold" xml:id="dn-verse_7.1-hi">जनक उवाच॥७॥</hi>
                </p>
                <p xml:id="dn-aṣṭāvakragītā-body-div-7-p-2">मय्यनन्तमहाम्भोधौ विश्वपोत इतस्ततः।</p>
                <p xml:id="dn-aṣṭāvakragītā-body-div-7-p-3">भ्रमति स्वान्तवातेन न ममास्त्यसहिष्णुता॥७।१॥</p>
                <p xml:id="dn-verse_7.2">मय्यनन्तमहाम्भोधौ जगद्वीचिः स्वभावतः।</p>
                <p xml:id="dn-aṣṭāvakragītā-body-div-7-p-5">उदेतु वास्तमायातु न मे वृद्धिर्न च क्षतिः॥७।२॥</p>
                <p xml:id="dn-verse_7.3">मय्यनन्तमहाम्भोधौ विश्वं नाम विकल्पना।</p>
                <p xml:id="dn-aṣṭāvakragītā-body-div-7-p-7">अतिशान्तो निराकार एतदेवाहमास्थितः॥७।३॥</p>
                <p xml:id="dn-verse_7.4">नात्मा भावेषु नो भावस्तत्रानन्ते निरञ्जने।</p>
                <p xml:id="dn-aṣṭāvakragītā-body-div-7-p-9">इत्यसक्तोऽअस्पृहः शान्त एतदेवाहमास्थितः॥७।४॥</p>
                <p xml:id="dn-verse_7.5">अहो चिन्मात्रमेवाहमिन्द्रजालोपमं जगत्।</p>
                <p xml:id="dn-aṣṭāvakragītā-body-div-7-p-11">अतो मम कथं कुत्र हेयोपादेयकल्पना॥७।५॥</p>
            </div>
            <div n="8" xml:id="dn-aṣṭāvakragītā-body-div-8">
                <head xml:id="dn-aṣṭāvakragītā-body-div-8-head">प्रकरण ८</head>
                <p xml:id="dn-verse_8.1">
                    <hi rend="bold" xml:id="dn-verse_8.1-hi">अष्टावक्र उवाच॥८॥</hi>
                </p>
                <p xml:id="dn-aṣṭāvakragītā-body-div-8-p-2">तदा बन्धो यदा चित्तं किञ्चिद्वाञ्छति शोचति।</p>
                <p xml:id="dn-aṣṭāvakragītā-body-div-8-p-3">किञ्चिन्मुञ्चति गृह्णाति किञ्चिद्धृष्यति कुप्यति॥८।१॥</p>
                <p xml:id="dn-verse_8.2">तदा मुक्तिर्यदा चित्तं न वाञ्छति न शोचति।</p>
                <p xml:id="dn-aṣṭāvakragītā-body-div-8-p-5">न मुञ्चति न गृह्णाति न हृष्यति न कुप्यति॥८।२॥</p>
                <p xml:id="dn-verse_8.3">तदा बन्धो यदा चित्तं सक्तं कास्वपि दृष्टिषु।</p>
                <p xml:id="dn-aṣṭāvakragītā-body-div-8-p-7">तदा मोक्षो यदा चित्तमसक्तं सर्वदृष्टिषु॥८।३॥</p>
                <p xml:id="dn-verse_8.4">यदा नाहं तदा मोक्षो यदाहं बन्धनं तदा।</p>
                <p xml:id="dn-aṣṭāvakragītā-body-div-8-p-9">मत्वेति हेलया किञ्चिन्मा गृहाण विमुञ्च मा॥८।४॥</p>
            </div>
            <div n="9" xml:id="dn-aṣṭāvakragītā-body-div-9">
                <head xml:id="dn-aṣṭāvakragītā-body-div-9-head">प्रकरण ९</head>
                <p xml:id="dn-verse_9.1">
                    <hi rend="bold" xml:id="dn-verse_9.1-hi">अष्टावक्र उवाच॥९॥</hi>
                </p>
                <p xml:id="dn-aṣṭāvakragītā-body-div-9-p-2">कृताकृते च द्वन्द्वानि कदा शान्तानि कस्य वा।</p>
                <p xml:id="dn-aṣṭāvakragītā-body-div-9-p-3">एवं ज्ञात्वेह निर्वेदाद्भव त्यागपरोऽअव्रती॥९।१॥</p>
                <p xml:id="dn-verse_9.2">कस्यापि तात धन्यस्य लोकचेष्टावलोकनात्।</p>
                <p xml:id="dn-aṣṭāvakragītā-body-div-9-p-5">जीवितेच्छा बुभुक्षा च बुभुत्सोपशमं गताः॥९।२॥</p>
                <p xml:id="dn-verse_9.3">अनित्यं सर्वमेवेदं तापत्रितयदूषितम्।</p>
                <p xml:id="dn-aṣṭāvakragītā-body-div-9-p-7">असारं निन्दितं हेयमिति निश्चित्य शाम्यति॥९।३॥</p>
                <p xml:id="dn-verse_9.4">कोऽअसौ कालो वयः किं वा यत्र द्वन्द्वानि नो नृणाम्।</p>
                <p xml:id="dn-aṣṭāvakragītā-body-div-9-p-9">तान्युपेक्ष्य यथाप्राप्तवर्ती सिद्धिमवाप्नुयात्॥९।४॥</p>
                <p xml:id="dn-verse_9.5">नाना मतं महर्षीणां साधूनां योगिनां तथा।</p>
                <p xml:id="dn-aṣṭāvakragītā-body-div-9-p-11">दृष्ट्वा निर्वेदमापन्नः को न शाम्यति मानवः॥९।५॥</p>
                <p xml:id="dn-verse_9.6">कृत्वा मूर्तिपरिज्ञानं चैतन्यस्य न किं गुरुः।</p>
                <p xml:id="dn-aṣṭāvakragītā-body-div-9-p-13">निर्वेदसमतायुक्त्या यस्तारयति संसृतेः॥९।६॥</p>
                <p xml:id="dn-verse_9.7">पश्य भूतविकारांस्त्वं भूतमात्रान्यथार्थतः।</p>
                <p xml:id="dn-aṣṭāvakragītā-body-div-9-p-15">तत्क्षणाद्बन्धनिर्मुक्तः स्वरूपस्थो भविष्यसि॥९।७॥</p>
                <p xml:id="dn-verse_9.8">वासना एव संसार इति सर्वा विमुञ्च ताः।</p>
                <p xml:id="dn-aṣṭāvakragītā-body-div-9-p-17">तत्त्यागो वासनात्यागात्स्थितिरद्य यथा तथा॥९।८॥</p>
            </div>
            <div n="10" xml:id="dn-aṣṭāvakragītā-body-div-10">
                <head xml:id="dn-aṣṭāvakragītā-body-div-10-head">प्रकरण १०</head>
                <p xml:id="dn-verse_10.1">
                    <hi rend="bold" xml:id="dn-verse_10.1-hi">अष्टावक्र उवाच॥१०॥</hi>
                </p>
                <p xml:id="dn-aṣṭāvakragītā-body-div-10-p-2">विहाय वैरिणं काममर्थं चानर्थसंकुलम्।</p>
                <p xml:id="dn-aṣṭāvakragītā-body-div-10-p-3">धर्ममप्येतयोर्हेतुं सर्वत्रानादरं कुरु॥१०।१॥</p>
                <p xml:id="dn-verse_10.2">स्वप्नेन्द्रजालवत्पश्य दिनानि त्रीणि पञ्च वा।</p>
                <p xml:id="dn-aṣṭāvakragītā-body-div-10-p-5">मित्रक्षेत्रधनागारदारदायादिसंपदः॥१०।२॥</p>
                <p xml:id="dn-verse_10.3">यत्र यत्र भवेत्तृष्णा संसारं विद्धि तत्र वै।</p>
                <p xml:id="dn-aṣṭāvakragītā-body-div-10-p-7">प्रौढवैराग्यमाश्रित्य वीततृष्णः सुखी भव॥१०।३॥</p>
                <p xml:id="dn-verse_10.4">तृष्णामात्रात्मको बन्धस्तन्नाशो मोक्ष उच्यते।</p>
                <p xml:id="dn-aṣṭāvakragītā-body-div-10-p-9">भवासंसक्तिमात्रेण प्राप्तितुष्टिर्मुहुर्मुहुः॥१०।४॥</p>
                <p xml:id="dn-verse_10.5">त्वमेकश्चेतनः शुद्धो जडं विश्वमसत्तथा।</p>
                <p xml:id="dn-aṣṭāvakragītā-body-div-10-p-11">अविद्यापि न किञ्चित्सा का बुभुत्सा तथापि ते॥१०।५॥</p>
                <p xml:id="dn-verse_10.6">राज्यं सुताः कलत्राणि शरीराणि सुखानि च।</p>
                <p xml:id="dn-aṣṭāvakragītā-body-div-10-p-13">संसक्तस्यापि नष्टानि तव जन्मनि जन्मनि॥१०।६॥</p>
                <p xml:id="dn-verse_10.7">अलमर्थेन कामेन सुकृतेनापि कर्मणा।</p>
                <p xml:id="dn-aṣṭāvakragītā-body-div-10-p-15">एभ्यः संसारकान्तारे न विश्रान्तमभून्मनः॥१०।७॥</p>
                <p xml:id="dn-verse_10.8">कृतं न कति जन्मानि कायेन मनसा गिरा।</p>
                <p xml:id="dn-aṣṭāvakragītā-body-div-10-p-17">दुःखमायासदं कर्म तदद्याप्युपरम्यताम्॥१०।८॥</p>
            </div>
            <div n="11" xml:id="dn-aṣṭāvakragītā-body-div-11">
                <head xml:id="dn-aṣṭāvakragītā-body-div-11-head">प्रकरण ११</head>
                <p xml:id="dn-verse_11.1">
                    <hi rend="bold" xml:id="dn-verse_11.1-hi">अष्टावक्र उवाच॥११॥</hi>
                </p>
                <p xml:id="dn-aṣṭāvakragītā-body-div-11-p-2">भावाभावविकारश्च स्वभावादिति निश्चयी।</p>
                <p xml:id="dn-aṣṭāvakragītā-body-div-11-p-3">निर्विकारो गतक्लेशः सुखेनैवोपशाम्यति॥११।१॥</p>
                <p xml:id="dn-verse_11.2">ईश्वरः सर्वनिर्माता नेहान्य इति निश्चयी।</p>
                <p xml:id="dn-aṣṭāvakragītā-body-div-11-p-5">अन्तर्गलितसर्वाशः शान्तः क्वापि न सज्जते॥११।२॥</p>
                <p xml:id="dn-verse_11.3">आपदः संपदः काले दैवादेवेति निश्चयी।</p>
                <p xml:id="dn-aṣṭāvakragītā-body-div-11-p-7">तृप्तः स्वस्थेन्द्रियो नित्यं न वाञ्छति न शोचति॥११।३॥</p>
                <p xml:id="dn-verse_11.4">सुखदुःखे जन्ममृत्यू दैवादेवेति निश्चयी।</p>
                <p xml:id="dn-aṣṭāvakragītā-body-div-11-p-9">साध्यादर्शी निरायासः कुर्वन्नपि न लिप्यते॥११।४॥</p>
                <p xml:id="dn-verse_11.5">चिन्तया जायते दुःखं नान्यथेहेति निश्चयी।</p>
                <p xml:id="dn-aṣṭāvakragītā-body-div-11-p-11">तया हीनः सुखी शान्तः सर्वत्र गलितस्पृहः॥११।५॥</p>
                <p xml:id="dn-verse_11.6">नाहं देहो न मे देहो बोधोऽअहमिति निश्चयी।</p>
                <p xml:id="dn-aṣṭāvakragītā-body-div-11-p-13">कैवल्यमिव संप्राप्तो न स्मरत्यकृतं कृतम्॥११।६॥</p>
                <p xml:id="dn-verse_11.7">आब्रह्मस्तम्बपर्यन्तमहमेवेति निश्चयी।</p>
                <p xml:id="dn-aṣṭāvakragītā-body-div-11-p-15">निर्विकल्पः शुचिः शान्तः प्राप्ताप्राप्तविनिर्वृतः॥११।७॥</p>
                <p xml:id="dn-verse_11.8">नानाश्चर्यमिदं विश्वं न किञ्चिदिति निश्चयी।</p>
                <p xml:id="dn-aṣṭāvakragītā-body-div-11-p-17">निर्वासनः स्फूर्तिमात्रो न किञ्चिदिव शाम्यति॥११।८॥</p>
            </div>
            <div n="12" xml:id="dn-aṣṭāvakragītā-body-div-12">
                <head xml:id="dn-aṣṭāvakragītā-body-div-12-head">प्रकरण १२</head>
                <p xml:id="dn-verse_12.1">
                    <hi rend="bold" xml:id="dn-verse_12.1-hi">जनक उवाच॥१२॥</hi>
                </p>
                <p xml:id="dn-aṣṭāvakragītā-body-div-12-p-2">कायकृत्यासहः पूर्वं ततो वाग्विस्तरासहः।</p>
                <p xml:id="dn-aṣṭāvakragītā-body-div-12-p-3">अथ चिन्तासहस्तस्मादेवमेवाहमास्थितः॥१२।१॥</p>
                <p xml:id="dn-verse_12.2">प्रीत्यभावेन शब्दादेरदृश्यत्वेन चात्मनः।</p>
                <p xml:id="dn-aṣṭāvakragītā-body-div-12-p-5">विक्षेपैकाग्र्यहृदय एवमेवाहमास्थितः॥१२।२॥</p>
                <p xml:id="dn-verse_12.3">समाध्यासादिविक्षिप्तौ व्यवहारः समाधये।</p>
                <p xml:id="dn-aṣṭāvakragītā-body-div-12-p-7">एवं विलोक्य नियममेवमेवाहमास्थितः॥१२।३॥</p>
                <p xml:id="dn-verse_12.4">हेयोपादेयविरहादेवं हर्षविषादयोः।</p>
                <p xml:id="dn-aṣṭāvakragītā-body-div-12-p-9">अभावादद्य हे ब्रह्मन्नेवमेवाहमास्थितः॥१२।४॥</p>
                <p xml:id="dn-verse_12.5">आश्रमानाश्रमं ध्यानं चित्तस्वीकृतवर्जनम्।</p>
                <p xml:id="dn-aṣṭāvakragītā-body-div-12-p-11">विकल्पं मम वीक्ष्यैतैरेवमेवाहमास्थितः॥१२।५॥</p>
                <p xml:id="dn-verse_12.6">कर्मानुष्ठानमज्ञानाद्यथैवोपरमस्तथा।</p>
                <p xml:id="dn-aṣṭāvakragītā-body-div-12-p-13">बुध्वा सम्यगिदं तत्त्वमेवमेवाहमास्थितः॥१२।६॥</p>
                <p xml:id="dn-verse_12.7">अचिन्त्यं चिन्त्यमानोऽअपि चिन्तारूपं भजत्यसौ।</p>
                <p xml:id="dn-aṣṭāvakragītā-body-div-12-p-15">त्यक्त्वा तद्भावनं तस्मादेवमेवाहमास्थितः॥१२।७॥</p>
                <p xml:id="dn-verse_12.8">एवमेव कृतं येन स कृतार्थो भवेदसौ।</p>
                <p xml:id="dn-aṣṭāvakragītā-body-div-12-p-17">एवमेव स्वभावो यः स कृतार्थो भवेदसौ॥१२।८॥</p>
            </div>
            <div n="13" xml:id="dn-aṣṭāvakragītā-body-div-13">
                <head xml:id="dn-aṣṭāvakragītā-body-div-13-head">प्रकरण १३</head>
                <p xml:id="dn-verse_13.1">
                    <hi rend="bold" xml:id="dn-verse_13.1-hi">जनक उवाच॥१३॥</hi>
                </p>
                <p xml:id="dn-aṣṭāvakragītā-body-div-13-p-2">अकिञ्चनभवं स्वास्थ्यं कौपीनत्वेऽअपि दुर्लभम्।</p>
                <p xml:id="dn-aṣṭāvakragītā-body-div-13-p-3">त्यागादाने विहायास्मादहमासे यथासुखम्॥१३।१॥</p>
                <p xml:id="dn-verse_13.2">कुत्रापि खेदः कायस्य जिह्वा कुत्रापि खिद्यते।</p>
                <p xml:id="dn-aṣṭāvakragītā-body-div-13-p-5">मनः कुत्रापि तत्त्यक्त्वा पुरुषार्थे स्थितः सुखम्॥१३।२॥</p>
                <p xml:id="dn-verse_13.3">कृतं किमपि नैव स्यादिति संचिन्त्य तत्त्वतः।</p>
                <p xml:id="dn-aṣṭāvakragītā-body-div-13-p-7">यदा यत्कर्तुमायाति तत्कृत्वाऽअऽअसे यथासुखम्॥१३।३॥</p>
                <p xml:id="dn-verse_13.4">कर्मनैष्कर्म्यनिर्बन्धभावा देहस्थयोगिनः।</p>
                <p xml:id="dn-aṣṭāvakragītā-body-div-13-p-9">संयोगायोगविरहादहमासे यथासुखम्॥१३।४॥</p>
                <p xml:id="dn-verse_13.5">अर्थानर्थौ न मे स्थित्या गत्या न शयनेन वा।</p>
                <p xml:id="dn-aṣṭāvakragītā-body-div-13-p-11">तिष्ठन्गच्छन्स्वपन्तस्मादहमासे यथासुखम्॥१३।५॥</p>
                <p xml:id="dn-verse_13.6">स्वपतो नास्ति मे हानिः सिद्धिर्यत्नवतो न वा।</p>
                <p xml:id="dn-aṣṭāvakragītā-body-div-13-p-13">नाशोल्लासौ विहायास्मादहमासे यथासुखम्॥१३।६॥</p>
                <p xml:id="dn-verse_13.7">सुखादिरूपाऽअनियमं भावेष्वालोक्य भूरिशः।</p>
                <p xml:id="dn-aṣṭāvakragītā-body-div-13-p-15">शुभाशुभे विहायास्मादहमासे यथासुखम्॥१३।७॥</p>
            </div>
            <div n="14" xml:id="dn-aṣṭāvakragītā-body-div-14">
                <head xml:id="dn-aṣṭāvakragītā-body-div-14-head">प्रकरण १४</head>
                <p xml:id="dn-verse_14.1">
                    <hi rend="bold" xml:id="dn-verse_14.1-hi">जनक उवाच॥१४॥</hi>
                </p>
                <p xml:id="dn-aṣṭāvakragītā-body-div-14-p-2">प्रकृत्या शून्यचित्तो यः प्रमादाद्भावभावनः।</p>
                <p xml:id="dn-aṣṭāvakragītā-body-div-14-p-3">निद्रितो बोधित इव क्षीणसंसरणो हि सः॥१४।१॥</p>
                <p xml:id="dn-verse_14.2">क्व धनानि क्व मित्राणि क्व मे विषयदस्यवः।</p>
                <p xml:id="dn-aṣṭāvakragītā-body-div-14-p-5">क्व शास्त्रं क्व च विज्ञानं यदा मे गलिता स्पृहा॥१४।२॥</p>
                <p xml:id="dn-verse_14.3">विज्ञाते साक्षिपुरुषे परमात्मनि चेश्वरे।</p>
                <p xml:id="dn-aṣṭāvakragītā-body-div-14-p-7">नैराश्ये बन्धमोक्षे च न चिन्ता मुक्तये मम॥१४।३॥</p>
                <p xml:id="dn-verse_14.4">अन्तर्विकल्पशून्यस्य बहिः स्वच्छन्दचारिणः।</p>
                <p xml:id="dn-aṣṭāvakragītā-body-div-14-p-9">भ्रान्तस्येव दशास्तास्तास्तादृशा एव जानते॥१४।४॥</p>
            </div>
            <div n="15" xml:id="dn-aṣṭāvakragītā-body-div-15">
                <head xml:id="dn-aṣṭāvakragītā-body-div-15-head">प्रकरण १५</head>
                <p xml:id="dn-verse_15.1">
                    <hi rend="bold" xml:id="dn-verse_15.1-hi">अष्टावक्र उवाच॥१५॥</hi>
                </p>
                <p xml:id="dn-aṣṭāvakragītā-body-div-15-p-2">यथातथोपदेशेन कृतार्थः सत्त्वबुद्धिमान्।</p>
                <p xml:id="dn-aṣṭāvakragītā-body-div-15-p-3">आजीवमपि जिज्ञासुः परस्तत्र विमुह्यति॥१५।१॥</p>
                <p xml:id="dn-verse_15.2">मोक्षो विषयवैरस्यं बन्धो वैषयिको रसः।</p>
                <p xml:id="dn-aṣṭāvakragītā-body-div-15-p-5">एतावदेव विज्ञानं यथेच्छसि तथा कुरु॥१५।२॥</p>
                <p xml:id="dn-verse_15.3">वाग्मिप्राज्ञमहोद्योगं जनं मूकजडालसम्।</p>
                <p xml:id="dn-aṣṭāvakragītā-body-div-15-p-7">करोति तत्त्वबोधोऽअयमतस्त्यक्तो बुभुक्षुभिः॥१५।३॥</p>
                <p xml:id="dn-verse_15.4">न त्वं देहो न ते देहो भोक्ता कर्ता न वा भवान्।</p>
                <p xml:id="dn-aṣṭāvakragītā-body-div-15-p-9">चिद्रूपोऽअसि सदा साक्षी निरपेक्षः सुखं चर॥१५।४॥</p>
                <p xml:id="dn-verse_15.5">रागद्वेषौ मनोधर्मौ न मनस्ते कदाचन।</p>
                <p xml:id="dn-aṣṭāvakragītā-body-div-15-p-11">निर्विकल्पोऽअसि बोधात्मा निर्विकारः सुखं चर॥१५।५॥</p>
                <p xml:id="dn-verse_15.6">सर्वभूतेषु चात्मानं सर्वभूतानि चात्मनि।</p>
                <p xml:id="dn-aṣṭāvakragītā-body-div-15-p-13">विज्ञाय निरहंकारो निर्ममस्त्वं सुखी भव॥१५।६॥</p>
                <p xml:id="dn-verse_15.7">विश्वं स्फुरति यत्रेदं तरङ्गा इव सागरे।</p>
                <p xml:id="dn-aṣṭāvakragītā-body-div-15-p-15">तत्त्वमेव न सन्देहश्चिन्मूर्ते विज्वरो भव॥१५।७॥</p>
                <p xml:id="dn-verse_15.8">श्रद्धत्स्व तात श्रद्धत्स्व नात्र मोहं कुरुष्व भोः।</p>
                <p xml:id="dn-aṣṭāvakragītā-body-div-15-p-17">ज्ञानस्वरूपो भगवानात्मा त्वं प्रकृतेः परः॥१५।८॥</p>
                <p xml:id="dn-verse_15.9">गुणैः संवेष्टितो देहस्तिष्ठत्यायाति याति च।</p>
                <p xml:id="dn-aṣṭāvakragītā-body-div-15-p-19">आत्मा न गन्ता नागन्ता किमेनमनुशोचसि॥१५।९॥</p>
                <p xml:id="dn-verse_15.10">देहस्तिष्ठतु कल्पान्तं गच्छत्वद्यैव वा पुनः।</p>
                <p xml:id="dn-aṣṭāvakragītā-body-div-15-p-21">क्व वृद्धिः क्व च वा हानिस्तव चिन्मात्ररूपिणः॥१५।१०॥</p>
                <p xml:id="dn-verse_15.11">त्वय्यनन्तमहाम्भोधौ विश्ववीचिः स्वभावतः।</p>
                <p xml:id="dn-aṣṭāvakragītā-body-div-15-p-23">उदेतु वाऽअस्तमायातु न ते वृद्धिर्न वा क्षतिः॥१५।११॥</p>
                <p xml:id="dn-verse_15.12">तात चिन्मात्ररूपोऽअसि न ते भिन्नमिदं जगत्।</p>
                <p xml:id="dn-aṣṭāvakragītā-body-div-15-p-25">अतः कस्य कथं कुत्र हेयोपादेयकल्पना॥१५।१२॥</p>
                <p xml:id="dn-verse_15.13">एकस्मिन्नव्यये शान्ते चिदाकाशेऽअमले त्वयि।</p>
                <p xml:id="dn-aṣṭāvakragītā-body-div-15-p-27">कुतो जन्म कुतो कर्म कुतोऽअहंकार एव च॥१५।१३॥</p>
                <p xml:id="dn-verse_15.14">यत्त्वं पश्यसि तत्रैकस्त्वमेव प्रतिभाससे।</p>
                <p xml:id="dn-aṣṭāvakragītā-body-div-15-p-29">किं पृथग्भासते स्वर्णात्कटकाङ्गदनूपुरम्॥१५।१४॥</p>
                <p xml:id="dn-verse_15.15">अयं सोऽअहमयं नाहं विभागमिति संत्यज।</p>
                <p xml:id="dn-aṣṭāvakragītā-body-div-15-p-31">सर्वमात्मेति निश्चित्य निःसंकल्पः सुखी भव॥१५।१५॥</p>
                <p xml:id="dn-verse_15.16">तवैवाज्ञानतो विश्वं त्वमेकः परमार्थतः।</p>
                <p xml:id="dn-aṣṭāvakragītā-body-div-15-p-33">त्वत्तोऽअन्यो नास्ति संसारी नासंसारी च कश्चन॥१५।१६॥</p>
                <p xml:id="dn-verse_15.17">भ्रान्तिमात्रमिदं विश्वं न किञ्चिदिति निश्चयी।</p>
                <p xml:id="dn-aṣṭāvakragītā-body-div-15-p-35">निर्वासनः स्फूर्तिमात्रो न किञ्चिदिव शाम्यति॥१५।१७॥</p>
                <p xml:id="dn-verse_15.18">एक एव भवाम्भोधावासीदस्ति भविष्यति।</p>
                <p xml:id="dn-aṣṭāvakragītā-body-div-15-p-37">न ते बन्धोऽअस्ति मोक्षो वा कृतकृत्यः सुखं चर॥१५।१८॥</p>
                <p xml:id="dn-verse_15.19">मा संकल्पविकल्पाभ्यां चित्तं क्षोभय चिन्मय।</p>
                <p xml:id="dn-aṣṭāvakragītā-body-div-15-p-39">उपशाम्य सुखं तिष्ठ स्वात्मन्यानन्दविग्रहे॥१५।१९॥</p>
                <p xml:id="dn-verse_15.20">त्यजैव ध्यानं सर्वत्र मा किञ्चिद्धृदि धारय।</p>
                <p xml:id="dn-aṣṭāvakragītā-body-div-15-p-41">आत्मा त्वं मुक्त एवासि किं विमृश्य करिष्यसि॥१५।२०॥</p>
            </div>
            <div n="16" xml:id="dn-aṣṭāvakragītā-body-div-16">
                <head xml:id="dn-aṣṭāvakragītā-body-div-16-head">प्रकरण १६</head>
                <p xml:id="dn-verse_16.1">
                    <hi rend="bold" xml:id="dn-verse_16.1-hi">अष्टावक्र उवाच॥१६॥</hi>
                </p>
                <p xml:id="dn-aṣṭāvakragītā-body-div-16-p-2">आचक्ष्व शृणु वा तात नानाशास्त्राण्यनेकशः।</p>
                <p xml:id="dn-aṣṭāvakragītā-body-div-16-p-3">तथापि न तव स्वास्थ्यं सर्वविस्मरणादृते॥१६।१॥</p>
                <p xml:id="dn-verse_16.2">भोगं कर्म समाधिं वा कुरु विज्ञ तथापि ते।</p>
                <p xml:id="dn-aṣṭāvakragītā-body-div-16-p-5">चित्तं निरस्तसर्वाशमत्यर्थं रोचयिष्यति॥१६।२॥</p>
                <p xml:id="dn-verse_16.3">आयासात्सकलो दुःखी नैनं जानाति कश्चन।</p>
                <p xml:id="dn-aṣṭāvakragītā-body-div-16-p-7">अनेनैवोपदेशेन धन्यः प्राप्नोति निर्वृतिम्॥१६।३॥</p>
                <p xml:id="dn-verse_16.4">व्यापारे खिद्यते यस्तु निमेषोन्मेषयोरपि।</p>
                <p xml:id="dn-aṣṭāvakragītā-body-div-16-p-9">तस्यालस्यधुरीणस्य सुखं नाऽअन्यस्य कस्यचित्॥१६।४॥</p>
                <p xml:id="dn-verse_16.5">इदं कृतमिदं नेति द्वन्द्वैर्मुक्तं यदा मनः।</p>
                <p xml:id="dn-aṣṭāvakragītā-body-div-16-p-11">धर्मार्थकाममोक्षेषु निरपेक्षं तदा भवेत्॥१६।५॥</p>
                <p xml:id="dn-verse_16.6">विरक्तो विषयद्वेष्टा रागी विषयलोलुपः।</p>
                <p xml:id="dn-aṣṭāvakragītā-body-div-16-p-13">ग्रहमोक्षविहीनस्तु न विरक्तो न रागवान्॥१६।६॥</p>
                <p xml:id="dn-verse_16.7">हेयोपादेयता तावत्संसारविटपाङ्कुरः।</p>
                <p xml:id="dn-aṣṭāvakragītā-body-div-16-p-15">स्पृहा जीवति यावद्वै निर्विचारदशास्पदम्॥१६।७॥</p>
                <p xml:id="dn-verse_16.8">प्रवृत्तौ जायते रागो निवृत्तौ द्वेष एव हि।</p>
                <p xml:id="dn-aṣṭāvakragītā-body-div-16-p-17">निर्द्वन्द्वो बालवद्धीमानेवमेव व्यवस्थितः॥१६।८॥</p>
                <p xml:id="dn-verse_16.9">हातुमिच्छति संसारं रागी दुःखजिहासया।</p>
                <p xml:id="dn-aṣṭāvakragītā-body-div-16-p-19">वीतरागो हि निर्दुःखस्तस्मिन्नपि न खिद्यति॥१६।९॥</p>
                <p xml:id="dn-verse_16.10">यस्याभिमानो मोक्षेऽअपि देहेऽअपि ममता तथा।</p>
                <p xml:id="dn-aṣṭāvakragītā-body-div-16-p-21">न च ज्ञानी न वा योगी केवलं दुःखभागसौ॥१६।१०॥</p>
                <p xml:id="dn-verse_16.11">हरो यद्युपदेष्टा ते हरिः कमलजोऽअपि वा।</p>
                <p xml:id="dn-aṣṭāvakragītā-body-div-16-p-23">तथापि न तव स्वास्थ्यं सर्वविस्मरणादृते॥१६।११॥</p>
            </div>
            <div n="17" xml:id="dn-aṣṭāvakragītā-body-div-17">
                <head xml:id="dn-aṣṭāvakragītā-body-div-17-head">प्रकरण १७</head>
                <p xml:id="dn-verse_17.1">
                    <hi rend="bold" xml:id="dn-verse_17.1-hi">अष्टावक्र उवाच॥१७॥</hi>
                </p>
                <p xml:id="dn-aṣṭāvakragītā-body-div-17-p-2">तेन ज्ञानफलं प्राप्तं योगाभ्यासफलं तथा।</p>
                <p xml:id="dn-aṣṭāvakragītā-body-div-17-p-3">तृप्तः स्वच्छेन्द्रियो नित्यमेकाकी रमते तु यः॥१७।१॥</p>
                <p xml:id="dn-verse_17.2">न कदाचिज्जगत्यस्मिंस्तत्त्वज्ञो हन्त खिद्यति।</p>
                <p xml:id="dn-aṣṭāvakragītā-body-div-17-p-5">यत एकेन तेनेदं पूर्णं ब्रह्माण्डमण्डलम्॥१७।२॥</p>
                <p xml:id="dn-verse_17.3">न जातु विषयाः केऽअपि स्वारामं हर्षयन्त्यमी।</p>
                <p xml:id="dn-aṣṭāvakragītā-body-div-17-p-7">सल्लकीपल्लवप्रीतमिवेभं निम्बपल्लवाः॥१७।३॥</p>
                <p xml:id="dn-verse_17.4">यस्तु भोगेषु भुक्तेषु न भवत्यधिवासितः।</p>
                <p xml:id="dn-aṣṭāvakragītā-body-div-17-p-9">अभुक्तेषु निराकाङ्क्षी तादृशो भवदुर्लभः॥१७।४॥</p>
                <p xml:id="dn-verse_17.5">बुभुक्षुरिह संसारे मुमुक्षुरपि दृश्यते।</p>
                <p xml:id="dn-aṣṭāvakragītā-body-div-17-p-11">भोगमोक्षनिराकाङ्क्षी विरलो हि महाशयः॥१७।५॥</p>
                <p xml:id="dn-verse_17.6">धर्मार्थकाममोक्षेषु जीविते मरणे तथा।</p>
                <p xml:id="dn-aṣṭāvakragītā-body-div-17-p-13">कस्याप्युदारचित्तस्य हेयोपादेयता न हि॥१७।६॥</p>
                <p xml:id="dn-verse_17.7">वाञ्छा न विश्वविलये न द्वेषस्तस्य च स्थितौ।</p>
                <p xml:id="dn-aṣṭāvakragītā-body-div-17-p-15">यथाजीविकया तस्माद्धन्य आस्ते यथासुखम्॥१७।७॥</p>
                <p xml:id="dn-verse_17.8">कृतार्थोऽअनेन ज्ञानेनेत्येवं गलितधीः कृती।</p>
                <p xml:id="dn-aṣṭāvakragītā-body-div-17-p-17">पश्यञ्छृण्वन्स्पृशञ्जिघ्रन्नश्नन्नास्ते यथासुखम्॥१७।८॥</p>
                <p xml:id="dn-verse_17.9">शून्या दृष्टिर्वृथा चेष्टा विकलानीन्द्रियाणि च।</p>
                <p xml:id="dn-aṣṭāvakragītā-body-div-17-p-19">न स्पृहा न विरक्तिर्वा क्षीणसंसारसागरे॥१७।९॥</p>
                <p xml:id="dn-verse_17.10">न जागर्ति न निद्राति नोन्मीलति न मीलति।</p>
                <p xml:id="dn-aṣṭāvakragītā-body-div-17-p-21">अहो परदशा काऽअपि वर्तते मुक्तचेतसः॥१७।१०॥</p>
                <p xml:id="dn-verse_17.11">सर्वत्र दृश्यते स्वस्थः सर्वत्र विमलाशयः।</p>
                <p xml:id="dn-aṣṭāvakragītā-body-div-17-p-23">समस्तवासनामुक्तो मुक्तः सर्वत्र राजते॥१७।११॥</p>
                <p xml:id="dn-verse_17.12">पश्यञ्छृण्वन्स्पृशञ्जिघ्रन्नश्नन्गृह्णन्वदन्व्रजन्।</p>
                <p xml:id="dn-aṣṭāvakragītā-body-div-17-p-25">ईहिताऽअनीहितैर्मुक्तो मुक्त एव महाशयः॥१७।१२॥</p>
                <p xml:id="dn-verse_17.13">न निन्दति न च स्तौति न हृष्यति न कुप्यति।</p>
                <p xml:id="dn-aṣṭāvakragītā-body-div-17-p-27">न ददाति न गृह्णाति मुक्तः सर्वत्र नीरसः॥१७।१३॥</p>
                <p xml:id="dn-verse_17.14">सानुरागां स्त्रियं दृष्ट्वा मृत्युं वा समुपस्थितम्।</p>
                <p xml:id="dn-aṣṭāvakragītā-body-div-17-p-29">अविह्वलमनाः स्वस्थो मुक्त एव महाशयः॥१७।१४॥</p>
                <p xml:id="dn-verse_17.15">सुखे दुःखे नरे नार्यां संपत्सु विपत्सु च।</p>
                <p xml:id="dn-aṣṭāvakragītā-body-div-17-p-31">विशेषो नैव धीरस्य सर्वत्र समदर्शिनः॥१७।१५॥</p>
                <p xml:id="dn-verse_17.16">न हिंसा नैव कारुण्यं नौद्धत्यं न च दीनता।</p>
                <p xml:id="dn-aṣṭāvakragītā-body-div-17-p-33">नाश्चर्यं नैव च क्षोभः क्षीणसंसरणे नरे॥१७।१६॥</p>
                <p xml:id="dn-verse_17.17">न मुक्तो विषयद्वेष्टा न वा विषयलोलुपः।</p>
                <p xml:id="dn-aṣṭāvakragītā-body-div-17-p-35">असंसक्तमना नित्यं प्राप्ताप्राप्तमुपाश्नुते॥१७।१७॥</p>
                <p xml:id="dn-verse_17.18">समाधानासमाधानहिताहितविकल्पनाः।</p>
                <p xml:id="dn-aṣṭāvakragītā-body-div-17-p-37">शून्यचित्तो न जानाति कैवल्यमिव संस्थितः॥१७।१८॥</p>
                <p xml:id="dn-verse_17.19">निर्ममो निरहंकारो न किञ्चिदिति निश्चितः।</p>
                <p xml:id="dn-aṣṭāvakragītā-body-div-17-p-39">अन्तर्गलितसर्वाशः कुर्वन्नपि न लिप्यते [ करोति न ]॥१७।१९॥</p>
                <p xml:id="dn-verse_17.20">मनःप्रकाशसंमोहस्वप्नजाड्यविवर्जितः।</p>
                <p xml:id="dn-aṣṭāvakragītā-body-div-17-p-41">दशां कामपि संप्राप्तो भवेद्गलितमानसः॥१७।२०॥</p>
            </div>
            <div n="18" xml:id="dn-aṣṭāvakragītā-body-div-18">
                <head xml:id="dn-aṣṭāvakragītā-body-div-18-head">प्रकरण १८</head>
                <p xml:id="dn-verse_18.1">
                    <hi rend="bold" xml:id="dn-verse_18.1-hi">अष्टावक्र उवाच॥१८॥</hi>
                </p>
                <p xml:id="dn-aṣṭāvakragītā-body-div-18-p-2">यस्य बोधोदये तावत्स्वप्नवद्भवति भ्रमः।</p>
                <p xml:id="dn-aṣṭāvakragītā-body-div-18-p-3">तस्मै सुखैकरूपाय नमः शान्ताय तेजसे॥१८।१॥</p>
                <p xml:id="dn-verse_18.2">अर्जयित्वाखिलानर्थान्भोगानाप्नोति पुष्कलान्।</p>
                <p xml:id="dn-aṣṭāvakragītā-body-div-18-p-5">न हि सर्वपरित्यागमन्तरेण सुखी भवेत्॥१८।२॥</p>
                <p xml:id="dn-verse_18.3">कर्तव्यदुःखमार्तण्डज्वालादग्धान्तरात्मनः।</p>
                <p xml:id="dn-aṣṭāvakragītā-body-div-18-p-7">कुतः प्रशमपीयूषधारासारमृते सुखम्॥१८।३॥</p>
                <p xml:id="dn-verse_18.4">भवोऽअयं भावनामात्रो न किञ्चित्परमार्थतः।</p>
                <p xml:id="dn-aṣṭāvakragītā-body-div-18-p-9">नास्त्यभावः स्वभावानां भावाभावविभाविनाम्॥१८।४॥</p>
                <p xml:id="dn-verse_18.5">न दूरं न च संकोचाल्लब्धमेवात्मनः पदम्।</p>
                <p xml:id="dn-aṣṭāvakragītā-body-div-18-p-11">निर्विकल्पं निरायासं निर्विकारं निरञ्जनम्॥१८।५॥</p>
                <p xml:id="dn-verse_18.6">व्यामोहमात्रविरतौ स्वरूपादानमात्रतः।</p>
                <p xml:id="dn-aṣṭāvakragītā-body-div-18-p-13">वीतशोका विराजन्ते निरावरणदृष्टयः॥१८।६॥</p>
                <p xml:id="dn-verse_18.7">समस्तं कल्पनामात्रमात्मा मुक्तः सनातनः।</p>
                <p xml:id="dn-aṣṭāvakragītā-body-div-18-p-15">इति विज्ञाय धीरो हि किमभ्यस्यति बालवत्॥१८।७॥</p>
                <p xml:id="dn-verse_18.8">आत्मा ब्रह्मेति निश्चित्य भावाभावौ च कल्पितौ।</p>
                <p xml:id="dn-aṣṭāvakragītā-body-div-18-p-17">निष्कामः किं विजानाति किं ब्रूते च करोति किम्॥१८।८॥</p>
                <p xml:id="dn-verse_18.9">अयं सोऽअहमयं नाहमिति क्षीणा विकल्पना।</p>
                <p xml:id="dn-aṣṭāvakragītā-body-div-18-p-19">सर्वमात्मेति निश्चित्य तूष्णींभूतस्य योगिनः॥१८।९॥</p>
                <p xml:id="dn-verse_18.10">न विक्षेपो न चैकाग्र्यं नातिबोधो न मूढता।</p>
                <p xml:id="dn-aṣṭāvakragītā-body-div-18-p-21">न सुखं न च वा दुःखमुपशान्तस्य योगिनः॥१८।१०॥</p>
                <p xml:id="dn-verse_18.11">स्वाराज्ये भैक्ष्यवृत्तौ च लाभालाभे जने वने।</p>
                <p xml:id="dn-aṣṭāvakragītā-body-div-18-p-23">निर्विकल्पस्वभावस्य न विशेषोऽअस्ति योगिनः॥१८।११॥</p>
                <p xml:id="dn-verse_18.12">क्व धर्मः क्व च वा कामः क्व चार्थः क्व विवेकता।</p>
                <p xml:id="dn-aṣṭāvakragītā-body-div-18-p-25">इदं कृतमिदं नेति द्वन्द्वैर्मुक्तस्य योगिनः॥१८।१२॥</p>
                <p xml:id="dn-verse_18.13">कृत्यं किमपि नैवास्ति न काऽअपि हृदि रञ्जना।</p>
                <p xml:id="dn-aṣṭāvakragītā-body-div-18-p-27">यथा जीवनमेवेह जीवन्मुक्तस्य योगिनः॥१८।१३॥</p>
                <p xml:id="dn-verse_18.14">क्व मोहः क्व च वा विश्वं क्व तद्ध्यानं क्व मुक्तता।</p>
                <p xml:id="dn-aṣṭāvakragītā-body-div-18-p-29">सर्वसंकल्पसीमायां विश्रान्तस्य महात्मनः॥१८।१४॥</p>
                <p xml:id="dn-verse_18.15">येन विश्वमिदं दृष्टं स नास्तीति करोतु वै।</p>
                <p xml:id="dn-aṣṭāvakragītā-body-div-18-p-31">निर्वासनः किं कुरुते पश्यन्नपि न पश्यति॥१८।१५॥</p>
                <p xml:id="dn-verse_18.16">येन दृष्टं परं ब्रह्म सोऽअहं ब्रह्मेति चिन्तयेत्।</p>
                <p xml:id="dn-aṣṭāvakragītā-body-div-18-p-33">किं चिन्तयति निश्चिन्तो द्वितीयं यो न पश्यति॥१८।१६॥</p>
                <p xml:id="dn-verse_18.17">दृष्टो येनात्मविक्षेपो निरोधं कुरुते त्वसौ।</p>
                <p xml:id="dn-aṣṭāvakragītā-body-div-18-p-35">उदारस्तु न विक्षिप्तः साध्याऽअभावात्करोति किम्॥१८।१७॥</p>
                <p xml:id="dn-verse_18.18">धीरो लोकविपर्यस्तो वर्तमानोऽअपि लोकवत्।</p>
                <p xml:id="dn-aṣṭāvakragītā-body-div-18-p-37">न समाधिं न विक्षेपं न लेपं स्वस्य पश्यति॥१८।१८॥</p>
                <p xml:id="dn-verse_18.19">भावाभावविहीनो यस्तृप्तो निर्वासनो बुधः।</p>
                <p xml:id="dn-aṣṭāvakragītā-body-div-18-p-39">नैव किञ्चित्कृतं तेन लोकदृष्ट्या विकुर्वता॥१८।१९॥</p>
                <p xml:id="dn-verse_18.20">प्रवृत्तौ वा निवृत्तौ वा नैव धीरस्य दुर्ग्रहः।</p>
                <p xml:id="dn-aṣṭāvakragītā-body-div-18-p-41">यदा यत्कर्तुमायाति तत्कृत्वा तिष्ठतः सुखम्॥१८।२०॥</p>
                <p xml:id="dn-verse_18.21">निर्वासनो निरालम्बः स्वच्छन्दो मुक्तबन्धनः।</p>
                <p xml:id="dn-aṣṭāvakragītā-body-div-18-p-43">क्षिप्तः संस्कारवातेन चेष्टते शुष्कपर्णवत्॥१८।२१॥</p>
                <p xml:id="dn-verse_18.22">असंसारस्य तु क्वापि न हर्षो न विषादता।</p>
                <p xml:id="dn-aṣṭāvakragītā-body-div-18-p-45">स शीतलमना नित्यं विदेह इव राजते॥१८।२२॥</p>
                <p xml:id="dn-verse_18.23">कुत्रापि न जिहासास्ति हाशा वापि न कुत्रचित्।</p>
                <p xml:id="dn-aṣṭāvakragītā-body-div-18-p-47">आत्मारामस्य धीरस्य शीतलाच्छतरात्मनः॥१८।२३॥</p>
                <p xml:id="dn-verse_18.24">प्रकृत्या शून्यचित्तस्य कुर्वतोऽअस्य यदृच्छया।</p>
                <p xml:id="dn-aṣṭāvakragītā-body-div-18-p-49">प्राकृतस्येव धीरस्य न मानो नावमानता॥१८।२४॥</p>
                <p xml:id="dn-verse_18.25">कृतं देहेन कर्मेदं न मया शुद्धरूपिणा।</p>
                <p xml:id="dn-aṣṭāvakragītā-body-div-18-p-51">इति चिन्तानुरोधी यः कुर्वन्नपि करोति न॥१८।२५॥</p>
                <p xml:id="dn-verse_18.26">अतद्वादीव कुरुते न भवेदपि बालिशः।</p>
                <p xml:id="dn-aṣṭāvakragītā-body-div-18-p-53">जीवन्मुक्तः सुखी श्रीमान्संसरन्नपि शोभते॥१८।२६॥</p>
                <p xml:id="dn-verse_18.27">नानाविचारसुश्रान्तो धीरो विश्रान्तिमागतः।</p>
                <p xml:id="dn-aṣṭāvakragītā-body-div-18-p-55">न कल्पते न जानाति न शृणोति न पश्यति॥१८।२७॥</p>
                <p xml:id="dn-verse_18.28">असमाधेरविक्षेपान्न मुमुक्षुर्न चेतरः।</p>
                <p xml:id="dn-aṣṭāvakragītā-body-div-18-p-57">निश्चित्य कल्पितं पश्यन्ब्रह्मैवास्ते महाशयः॥१८।२८॥</p>
                <p xml:id="dn-verse_18.29">यस्यान्तः स्यादहंकारो न करोति करोति सः।</p>
                <p xml:id="dn-aṣṭāvakragītā-body-div-18-p-59">निरहंकारधीरेण न किञ्चिदकृतं कृतम्॥१८।२९॥</p>
                <p xml:id="dn-verse_18.30">नोद्विग्नं न च सन्तुष्टमकर्तृ स्पन्दवर्जितम्।</p>
                <p xml:id="dn-aṣṭāvakragītā-body-div-18-p-61">निराशं गतसन्देहं चित्तं मुक्तस्य राजते॥१८।३०॥</p>
                <p xml:id="dn-verse_18.31">निर्ध्यातुं चेष्टितुं वापि यच्चित्तं न प्रवर्तते।</p>
                <p xml:id="dn-aṣṭāvakragītā-body-div-18-p-63">निर्निमित्तमिदं किन्तु निर्ध्यायति विचेष्टते॥१८।३१॥</p>
                <p xml:id="dn-verse_18.32">तत्त्वं यथार्थमाकर्ण्य मन्दः प्राप्नोति मूढताम्।</p>
                <p xml:id="dn-aṣṭāvakragītā-body-div-18-p-65">अथवाऽअऽअयाति संकोचममूढः कोऽअपि मूढवत्॥१८।३२॥</p>
                <p xml:id="dn-verse_18.33">एकाग्रता निरोधो वा मूढैरभ्यस्यते भृशम्।</p>
                <p xml:id="dn-aṣṭāvakragītā-body-div-18-p-67">धीराः कृत्यं न पश्यन्ति सुप्तवत्स्वपदे स्थिताः॥१८।३३॥</p>
                <p xml:id="dn-verse_18.34">अप्रयत्नात्प्रयत्नाद्वा मूढो नाप्नोति निर्वृतिम्।</p>
                <p xml:id="dn-aṣṭāvakragītā-body-div-18-p-69">तत्त्वनिश्चयमात्रेण प्राज्ञो भवति निर्वृतः॥१८।३४॥</p>
                <p xml:id="dn-verse_18.35">शुद्धं बुद्धं प्रियं पूर्णं निष्प्रपञ्चं निरामयम्।</p>
                <p xml:id="dn-aṣṭāvakragītā-body-div-18-p-71">आत्मानं तं न जानन्ति तत्राभ्यासपरा जनाः॥१८।३५॥</p>
                <p xml:id="dn-verse_18.36">नाप्नोति कर्मणा मोक्षं विमूढोऽअभ्यासरूपिणा।</p>
                <p xml:id="dn-aṣṭāvakragītā-body-div-18-p-73">धन्यो विज्ञानमात्रेण मुक्तस्तिष्ठत्यविक्रियः॥१८।३६॥</p>
                <p xml:id="dn-verse_18.37">मूढो नाप्नोति तद्ब्रह्म यतो भवितुमिच्छति।</p>
                <p xml:id="dn-aṣṭāvakragītā-body-div-18-p-75">अनिच्छन्नपि धीरो हि परब्रह्मस्वरूपभाक्॥१८।३७॥</p>
                <p xml:id="dn-verse_18.38">निराधारा ग्रहव्यग्रा मूढाः संसारपोषकाः।</p>
                <p xml:id="dn-aṣṭāvakragītā-body-div-18-p-77">एतस्यानर्थमूलस्य मूलच्छेदः कृतो बुधैः॥१८।३८॥</p>
                <p xml:id="dn-verse_18.39">न शान्तिं लभते मूढो यतः शमितुमिच्छति।</p>
                <p xml:id="dn-aṣṭāvakragītā-body-div-18-p-79">धीरस्तत्त्वं विनिश्चित्य सर्वदा शान्तमानसः॥१८।३९॥</p>
                <p xml:id="dn-verse_18.40">क्वात्मनो दर्शनं तस्य यो दृष्टमवलम्बते।</p>
                <p xml:id="dn-aṣṭāvakragītā-body-div-18-p-81">धीरास्तं तं न पश्यन्ति पश्यन्त्यात्मानमव्ययम्॥१८।४०॥</p>
                <p xml:id="dn-verse_18.41">क्व निरोधो विमूढस्य यो निर्बन्धं करोति वै।</p>
                <p xml:id="dn-aṣṭāvakragītā-body-div-18-p-83">स्वारामस्यैव धीरस्य सर्वदाऽअसावकृत्रिमः॥१८।४१॥</p>
                <p xml:id="dn-verse_18.42">भावस्य भावकः कश्चिन्न किञ्चिद्भावकोऽअपरः।</p>
                <p xml:id="dn-aṣṭāvakragītā-body-div-18-p-85">उभयाऽअभावकः कश्चिदेवमेव निराकुलः॥१८।४२॥</p>
                <p xml:id="dn-verse_18.43">शुद्धमद्वयमात्मानं भावयन्ति कुबुद्धयः।</p>
                <p xml:id="dn-aṣṭāvakragītā-body-div-18-p-87">न तु जानन्ति संमोहाद्यावज्जीवमनिर्वृताः॥१८।४३॥</p>
                <p xml:id="dn-verse_18.44">मुमुक्षोर्बुद्धिरालम्बमन्तरेण न विद्यते।</p>
                <p xml:id="dn-aṣṭāvakragītā-body-div-18-p-89">निरालम्बैव निष्कामा बुद्धिर्मुक्तस्य सर्वदा॥१८।४४॥</p>
                <p xml:id="dn-verse_18.45">विषयद्वीपिनो वीक्ष्य चकिताः शरणार्थिनः।</p>
                <p xml:id="dn-aṣṭāvakragītā-body-div-18-p-91">विशन्ति झटिति क्रोडं निरोधैकाग्र्यसिद्धये॥१८।४५॥</p>
                <p xml:id="dn-verse_18.46">निर्वासनं हरिं दृष्ट्वा तूष्णीं विषयदन्तिनः।</p>
                <p xml:id="dn-aṣṭāvakragītā-body-div-18-p-93">पलायन्ते न शक्तास्ते सेवन्ते कृतचाटवः॥१८।४६॥</p>
                <p xml:id="dn-verse_18.47">न मुक्तिकारिकां धत्ते निःशङ्को युक्तमानसः।</p>
                <p xml:id="dn-aṣṭāvakragītā-body-div-18-p-95">पश्यञ्छृण्वन्स्पृशञ्जिघ्रन्नश्नन्नास्ते यथासुखम्॥१८।४७॥</p>
                <p xml:id="dn-verse_18.48">वस्तुश्रवणमात्रेण शुद्धबुद्धिर्निराकुलः।</p>
                <p xml:id="dn-aṣṭāvakragītā-body-div-18-p-97">नैवाचारमनाचारमौदास्यं वा प्रपश्यति॥१८।४८॥</p>
                <p xml:id="dn-verse_18.49">यदा यत्कर्तुमायाति तदा तत्कुरुते ह्यृजु।</p>
                <p xml:id="dn-aṣṭāvakragītā-body-div-18-p-99">शुभं वाप्यशुभं वापि तस्य चेष्टा हि बालवत्॥१८।४९॥</p>
                <p xml:id="dn-verse_18.50">स्वातन्त्र्यात्सुखमाप्नोति स्वातन्त्र्याल्लभते परम्।</p>
                <p xml:id="dn-aṣṭāvakragītā-body-div-18-p-101">स्वातन्त्र्यान्निर्वृतिं गच्छेत्स्वातन्त्र्यात्परमं पदम्॥१८।५०॥</p>
                <p xml:id="dn-verse_18.51">अकर्तृत्वमभोक्तृत्वं स्वात्मनो मन्यते यदा।</p>
                <p xml:id="dn-aṣṭāvakragītā-body-div-18-p-103">तदा क्षीणा भवन्त्येव समस्ताश्चित्तवृत्तयः॥१८।५१॥</p>
                <p xml:id="dn-verse_18.52">उच्छृङ्खलाप्याकृतिका स्थितिर्धीरस्य राजते।</p>
                <p xml:id="dn-aṣṭāvakragītā-body-div-18-p-105">न तु संस्पृहचित्तस्य शान्तिर्मूढस्य कृत्रिमा॥१८।५२॥</p>
                <p xml:id="dn-verse_18.53">विलसन्ति महाभोगैर्विशन्ति गिरिगह्वरान्।</p>
                <p xml:id="dn-aṣṭāvakragītā-body-div-18-p-107">निरस्तकल्पना धीरा अबद्धा मुक्तबुद्धयः॥१८।५३॥</p>
                <p xml:id="dn-verse_18.54">श्रोत्रियं देवतां तीर्थमङ्गनां भूपतिं प्रियम्।</p>
                <p xml:id="dn-aṣṭāvakragītā-body-div-18-p-109">दृष्ट्वा संपूज्य धीरस्य न कापि हृदि वासना॥१८।५४॥</p>
                <p xml:id="dn-verse_18.55">भृत्यैः पुत्रैः कलत्रैश्च दौहित्रैश्चापि गोत्रजैः।</p>
                <p xml:id="dn-aṣṭāvakragītā-body-div-18-p-111">विहस्य धिक्कृतो योगी न याति विकृतिं मनाक्॥१८।५५॥</p>
                <p xml:id="dn-verse_18.56">सन्तुष्टोऽअपि न सन्तुष्टः खिन्नोऽअपि न च खिद्यते।</p>
                <p xml:id="dn-aṣṭāvakragītā-body-div-18-p-113">तस्याश्चर्यदशां तां तां तादृशा एव जानते॥१८।५६॥</p>
                <p xml:id="dn-verse_18.57">कर्तव्यतैव संसारो न तां पश्यन्ति सूरयः।</p>
                <p xml:id="dn-aṣṭāvakragītā-body-div-18-p-115">शून्याकारा निराकारा निर्विकारा निरामयाः॥१८।५७॥</p>
                <p xml:id="dn-verse_18.58">अकुर्वन्नपि संक्षोभाद्व्यग्रः सर्वत्र मूढधीः।</p>
                <p xml:id="dn-aṣṭāvakragītā-body-div-18-p-117">कुर्वन्नपि तु कृत्यानि कुशलो हि निराकुलः॥१८।५८॥</p>
                <p xml:id="dn-verse_18.59">सुखमास्ते सुखं शेते सुखमायाति याति च।</p>
                <p xml:id="dn-aṣṭāvakragītā-body-div-18-p-119">सुखं वक्ति सुखं भुङ्क्ते व्यवहारेऽअपि शान्तधीः॥१८।५९॥</p>
                <p xml:id="dn-verse_18.60">स्वभावाद्यस्य नैवार्तिर्लोकवद्व्यवहारिणः।</p>
                <p xml:id="dn-aṣṭāvakragītā-body-div-18-p-121">महाह्रद इवाक्षोभ्यो गतक्लेशः स शोभते॥१८।६०॥</p>
                <p xml:id="dn-verse_18.61">निवृत्तेरपि मूढस्य प्रवृत्तिरुपजायते।</p>
                <p xml:id="dn-aṣṭāvakragītā-body-div-18-p-123">प्रवृत्तिरपि धीरस्य निवृत्तिफलदायिनी॥१८।६१॥</p>
                <p xml:id="dn-verse_18.62">परिग्रहेषु वैराग्यं प्रायो मूढस्य दृश्यते।</p>
                <p xml:id="dn-aṣṭāvakragītā-body-div-18-p-125">देहे विगलिताशस्य क्व रागः क्व विरागता॥१८।६२॥</p>
                <p xml:id="dn-verse_18.63">भावनाऽअभावनासक्ता दृष्टिर्मूढस्य सर्वदा।</p>
                <p xml:id="dn-aṣṭāvakragītā-body-div-18-p-127">भाव्यभावनया सा तु स्वस्थस्यादृष्टिरूपिणी॥१८।६३॥</p>
                <p xml:id="dn-verse_18.64">सर्वारम्भेषु निष्कामो यश्चरेद्बालवन्मुनिः।</p>
                <p xml:id="dn-aṣṭāvakragītā-body-div-18-p-129">न लेपस्तस्य शुद्धस्य क्रियमाणेऽअपि कर्मणि॥१८।६४॥</p>
                <p xml:id="dn-verse_18.65">स एव धन्य आत्मज्ञः सर्वभावेषु यः समः।</p>
                <p xml:id="dn-aṣṭāvakragītā-body-div-18-p-131">पश्यञ्छृण्वन्स्पृशञ्जिघ्रन्नश्नन्निस्तर्षमानसः॥१८।६५॥</p>
                <p xml:id="dn-verse_18.66">क्व संसारः क्व चाभासः क्व साध्यं क्व च साधनम्।</p>
                <p xml:id="dn-aṣṭāvakragītā-body-div-18-p-133">आकाशस्येव धीरस्य निर्विकल्पस्य सर्वदा॥१८।६६॥</p>
                <p xml:id="dn-verse_18.67">स जयत्यर्थसंन्यासी पूर्णस्वरसविग्रहः।</p>
                <p xml:id="dn-aṣṭāvakragītā-body-div-18-p-135">अकृत्रिमोऽअनवच्छिन्ने समाधिर्यस्य वर्तते॥१८।६७॥</p>
                <p xml:id="dn-verse_18.68">बहुनात्र किमुक्तेन ज्ञाततत्त्वो महाशयः।</p>
                <p xml:id="dn-aṣṭāvakragītā-body-div-18-p-137">भोगमोक्षनिराकाङ्क्षी सदा सर्वत्र नीरसः॥१८।६८॥</p>
                <p xml:id="dn-verse_18.69">महदादि जगद्द्वैतं नाममात्रविजृम्भितम्।</p>
                <p xml:id="dn-aṣṭāvakragītā-body-div-18-p-139">विहाय शुद्धबोधस्य किं कृत्यमवशिष्यते॥१८।६९॥</p>
                <p xml:id="dn-verse_18.70">भ्रमभूतमिदं सर्वं किञ्चिन्नास्तीति निश्चयी।</p>
                <p xml:id="dn-aṣṭāvakragītā-body-div-18-p-141">अलक्ष्यस्फुरणः शुद्धः स्वभावेनैव शाम्यति॥१८।७०॥</p>
                <p xml:id="dn-verse_18.71">शुद्धस्फुरणरूपस्य दृश्यभावमपश्यतः।</p>
                <p xml:id="dn-aṣṭāvakragītā-body-div-18-p-143">क्व विधिः क्व च वैराग्यं क्व त्यागः क्व शमोऽअपि वा॥१८।७१॥</p>
                <p xml:id="dn-verse_18.72">स्फुरतोऽअनन्तरूपेण प्रकृतिं च न पश्यतः।</p>
                <p xml:id="dn-aṣṭāvakragītā-body-div-18-p-145">क्व बन्धः क्व च वा मोक्षः क्व हर्षः क्व विषादता॥१८।७२॥</p>
                <p xml:id="dn-verse_18.73">बुद्धिपर्यन्तसंसारे मायामात्रं विवर्तते।</p>
                <p xml:id="dn-aṣṭāvakragītā-body-div-18-p-147">निर्ममो निरहंकारो निष्कामः शोभते बुधः॥१८।७३॥</p>
                <p xml:id="dn-verse_18.74">अक्षयं गतसन्तापमात्मानं पश्यतो मुनेः।</p>
                <p xml:id="dn-aṣṭāvakragītā-body-div-18-p-149">क्व विद्या क्व च वा विश्वं क्व देहोऽअहं ममेति वा॥१८।७४॥</p>
                <p xml:id="dn-verse_18.75">निरोधादीनि कर्माणि जहाति जडधीर्यदि।</p>
                <p xml:id="dn-aṣṭāvakragītā-body-div-18-p-151">मनोरथान्प्रलापांश्च कर्तुमाप्नोति तत्क्षणात्॥१८।७५॥</p>
                <p xml:id="dn-verse_18.76">मन्दः श्रुत्वापि तद्वस्तु न जहाति विमूढताम्।</p>
                <p xml:id="dn-aṣṭāvakragītā-body-div-18-p-153">निर्विकल्पो बहिर्यत्नादन्तर्विषयलालसः॥१८।७६॥</p>
                <p xml:id="dn-verse_18.77">ज्ञानाद्गलितकर्मा यो लोकदृष्ट्यापि कर्मकृत्।</p>
                <p xml:id="dn-aṣṭāvakragītā-body-div-18-p-155">नाप्नोत्यवसरं कर्तुं वक्तुमेव न किञ्चन॥१८।७७॥</p>
                <p xml:id="dn-verse_18.78">क्व तमः क्व प्रकाशो वा हानं क्व च न किञ्चन।</p>
                <p xml:id="dn-aṣṭāvakragītā-body-div-18-p-157">निर्विकारस्य धीरस्य निरातङ्कस्य सर्वदा॥१८।७८॥</p>
                <p xml:id="dn-verse_18.79">क्व धैर्यं क्व विवेकित्वं क्व निरातङ्कताऽअपि वा।</p>
                <p xml:id="dn-aṣṭāvakragītā-body-div-18-p-159">अनिर्वाच्यस्वभावस्य निःस्वभावस्य योगिनः॥१८।७९॥</p>
                <p xml:id="dn-verse_18.80">न स्वर्गो नैव नरको जीवन्मुक्तिर्न चैव हि।</p>
                <p xml:id="dn-aṣṭāvakragītā-body-div-18-p-161">बहुनात्र किमुक्तेन योगदृष्ट्या न किञ्चन॥१८।८०॥</p>
                <p xml:id="dn-verse_18.81">नैव प्रार्थयते लाभं नाऽअलाभमनुशोचति।</p>
                <p xml:id="dn-aṣṭāvakragītā-body-div-18-p-163">धीरस्य शीतलं चित्तममृतेनैव पूरितम्॥१८।८१॥</p>
                <p xml:id="dn-verse_18.82">न शान्तं स्तौति निष्कामो न दुष्टमपि निन्दति।</p>
                <p xml:id="dn-aṣṭāvakragītā-body-div-18-p-165">समदुःखसुखस्तृप्तः किञ्चित्कृत्यं न पश्यति॥१८।८२॥</p>
                <p xml:id="dn-verse_18.83">धीरो न द्वेष्टि संसारमात्मानं न दिदृक्षति।</p>
                <p xml:id="dn-aṣṭāvakragītā-body-div-18-p-167">हर्षामर्षविनिर्मुक्तो न मृतो न च जीवति॥१८।८३॥</p>
                <p xml:id="dn-verse_18.84">निःस्नेहः पुत्रदारादौ निष्कामो विषयेषु च।</p>
                <p xml:id="dn-aṣṭāvakragītā-body-div-18-p-169">निश्चिन्तः स्वशरीरेऽअपि निराशः शोभते बुधः॥१८।८४॥</p>
                <p xml:id="dn-verse_18.85">तुष्टिः सर्वत्र धीरस्य यथापतितवर्तिनः।</p>
                <p xml:id="dn-aṣṭāvakragītā-body-div-18-p-171">स्वच्छन्दं चरतो देशान्यत्राऽअस्तमितशायिनः॥१८।८५॥</p>
                <p xml:id="dn-verse_18.86">पततूदेतु वा देहो नास्य चिन्ता महात्मनः।</p>
                <p xml:id="dn-aṣṭāvakragītā-body-div-18-p-173">स्वभावभूमिविश्रान्तिविस्मृताशेषसंसृतेः॥१८।८६॥</p>
                <p xml:id="dn-verse_18.87">अकिञ्चनः कामचारो निर्द्वन्द्वश्छिन्नसंशयः।</p>
                <p xml:id="dn-aṣṭāvakragītā-body-div-18-p-175">असक्तः सर्वभावेषु केवलो रमते बुधः॥१८।८७॥</p>
                <p xml:id="dn-verse_18.88">निर्ममः शोभते धीरः समलोष्टाश्मकाञ्चनः।</p>
                <p xml:id="dn-aṣṭāvakragītā-body-div-18-p-177">सुभिन्नहृदयग्रन्थिर्विनिर्धूतरजस्तमाः॥१८।८८॥</p>
                <p xml:id="dn-verse_18.89">सर्वत्रानवधानस्य न किञ्चिद्वासना हृदि।</p>
                <p xml:id="dn-aṣṭāvakragītā-body-div-18-p-179">मुक्तात्मनो वितृप्तस्य तुलना केन जायते॥१८।८९॥</p>
                <p xml:id="dn-verse_18.90">जानन्नपि न जानाति पश्यन्नपि न पश्यति।</p>
                <p xml:id="dn-aṣṭāvakragītā-body-div-18-p-181">ब्रुवन्नपि न च ब्रूते कोऽअन्यो निर्वासनादृते॥१८।९०॥</p>
                <p xml:id="dn-verse_18.91">भिक्षुर्वा भूपतिर्वापि यो निष्कामः स शोभते।</p>
                <p xml:id="dn-aṣṭāvakragītā-body-div-18-p-183">भावेषु गलिता यस्य शोभनाऽअशोभना मतिः॥१८।९१॥</p>
                <p xml:id="dn-verse_18.92">क्व स्वाच्छन्द्यं क्व संकोचः क्व वा तत्त्वविनिश्चयः।</p>
                <p xml:id="dn-aṣṭāvakragītā-body-div-18-p-185">निर्व्याजार्जवभूतस्य चरितार्थस्य योगिनः॥१८।९२॥</p>
                <p xml:id="dn-verse_18.93">आत्मविश्रान्तितृप्तेन निराशेन गतार्तिना।</p>
                <p xml:id="dn-aṣṭāvakragītā-body-div-18-p-187">अन्तर्यदनुभूयेत तत्कथं कस्य कथ्यते॥१८।९३॥</p>
                <p xml:id="dn-verse_18.94">सुप्तोऽअपि न सुषुप्तौ च स्वप्नेऽअपि शयितो न च।</p>
                <p xml:id="dn-aṣṭāvakragītā-body-div-18-p-189">जागरेऽअपि न जागर्ति धीरस्तृप्तः पदे पदे॥१८।९४॥</p>
                <p xml:id="dn-verse_18.96">ज्ञः सचिन्तोऽअपि निश्चिन्तः सेन्द्रियोऽअपि निरिन्द्रियः।</p>
                <p xml:id="dn-aṣṭāvakragītā-body-div-18-p-191">सबुद्धिरपि निर्बुद्धिः साहंकारोऽअनहंकृतिः॥१८।९५॥।</p>
                <p xml:id="dn-aṣṭāvakragītā-body-div-18-p-192">न सुखी न च वा दुःखी न विरक्तो न सङ्गवान्।</p>
                <p xml:id="dn-aṣṭāvakragītā-body-div-18-p-193">न मुमुक्षुर्न वा मुक्तो न किञ्चिन्न च किञ्चन॥१८।९६॥</p>
                <p xml:id="dn-verse_18.97">विक्षेपेऽअपि न विक्षिप्तः समाधौ न समाधिमान्।</p>
                <p xml:id="dn-aṣṭāvakragītā-body-div-18-p-195">जाड्येऽअपि न जडो धन्यः पाण्डित्येऽअपि न पण्डितः॥१८।९७॥</p>
                <p xml:id="dn-verse_18.98">मुक्तो यथास्थितिस्वस्थः कृतकर्तव्यनिर्वृतः।</p>
                <p xml:id="dn-aṣṭāvakragītā-body-div-18-p-197">समः सर्वत्र वैतृष्ण्यान्न स्मरत्यकृतं कृतम्॥१८।९८॥</p>
                <p xml:id="dn-verse_18.99">न प्रीयते वन्द्यमानो निन्द्यमानो न कुप्यति।</p>
                <p xml:id="dn-aṣṭāvakragītā-body-div-18-p-199">नैवोद्विजति मरणे जीवने नाभिनन्दति॥१८।९९॥</p>
                <p xml:id="dn-verse_18.100">न धावति जनाकीर्णं नारण्यमुपशान्तधीः।</p>
                <p xml:id="dn-aṣṭāvakragītā-body-div-18-p-201">यथातथा यत्रतत्र सम एवावतिष्ठते॥१८।१००॥</p>
            </div>
            <div n="19" xml:id="dn-aṣṭāvakragītā-body-div-19">
                <head xml:id="dn-aṣṭāvakragītā-body-div-19-head">प्रकरण १९</head>
                <p xml:id="dn-verse_19.1">
                    <hi rend="bold" xml:id="dn-verse_19.1-hi">जनक उवाच॥१९॥</hi>
                </p>
                <p xml:id="dn-aṣṭāvakragītā-body-div-19-p-2">तत्त्वविज्ञानसन्दंशमादाय हृदयोदरात्।</p>
                <p xml:id="dn-aṣṭāvakragītā-body-div-19-p-3">नानाविधपरामर्शशल्योद्धारः कृतो मया॥१९।१॥</p>
                <p xml:id="dn-verse_19.2">क्व धर्मः क्व च वा कामः क्व चार्थः क्व विवेकता।</p>
                <p xml:id="dn-aṣṭāvakragītā-body-div-19-p-5">क्व द्वैतं क्व च वाऽअद्वैतं स्वमहिम्नि स्थितस्य मे॥१९।२॥</p>
                <p xml:id="dn-verse_19.3">क्व भूतं क्व भविष्यद्वा वर्तमानमपि क्व वा।</p>
                <p xml:id="dn-aṣṭāvakragītā-body-div-19-p-7">क्व देशः क्व च वा नित्यं स्वमहिम्नि स्थितस्य मे॥१९।३॥</p>
                <p xml:id="dn-verse_19.4">क्व चात्मा क्व च वाऽअनात्मा क्व शुभं क्वाशुभं तथा।</p>
                <p xml:id="dn-aṣṭāvakragītā-body-div-19-p-9">क्व चिन्ता क्व च वाऽअचिन्ता स्वमहिम्नि स्थितस्य मे॥१९।४॥</p>
                <p xml:id="dn-verse_19.5">क्व स्वप्नः क्व सुषुप्तिर्वा क्व च जागरणं तथा।</p>
                <p xml:id="dn-aṣṭāvakragītā-body-div-19-p-11">क्व तुरीयं भयं वाऽअपि स्वमहिम्नि स्थितस्य मे॥१९।५॥</p>
                <p xml:id="dn-verse_19.6">क्व दूरं क्व समीपं वा बाह्यं क्वाभ्यन्तरं क्व वा।</p>
                <p xml:id="dn-aṣṭāvakragītā-body-div-19-p-13">क्व स्थूलं क्व च वा सूक्ष्मं स्वमहिम्नि स्थितस्य मे॥१९।६॥</p>
                <p xml:id="dn-verse_19.7">क्व मृत्युर्जीवितं वा क्व लोकाः क्वास्य क्व लौकिकम्।</p>
                <p xml:id="dn-aṣṭāvakragītā-body-div-19-p-15">क्व लयः क्व समाधिर्वा स्वमहिम्नि स्थितस्य मे॥१९।७॥</p>
                <p xml:id="dn-verse_19.8">अलं त्रिवर्गकथया योगस्य कथयाऽअप्यलम्।</p>
                <p xml:id="dn-aṣṭāvakragītā-body-div-19-p-17">अलं विज्ञानकथया विश्रान्तस्य ममात्मनि॥१९।८॥</p>
            </div>
            <div n="20" xml:id="dn-aṣṭāvakragītā-body-div-20">
                <head xml:id="dn-aṣṭāvakragītā-body-div-20-head">प्रकरण २०</head>
                <p xml:id="dn-verse_20.1">
                    <hi rend="bold" xml:id="dn-verse_20.1-hi">जनक उवाच॥२०॥</hi>
                </p>
                <p xml:id="dn-aṣṭāvakragītā-body-div-20-p-2">क्व भूतानि क्व देहो वा क्वेन्द्रियाणि क्व वा मनः।</p>
                <p xml:id="dn-aṣṭāvakragītā-body-div-20-p-3">क्व शून्यं क्व च नैराश्यं मत्स्वरूपे निरञ्जने॥२०।१॥</p>
                <p xml:id="dn-verse_20.2">क्व शास्त्रं क्वात्मविज्ञानं क्व वा निर्विषयं मनः।</p>
                <p xml:id="dn-aṣṭāvakragītā-body-div-20-p-5">क्व तृप्तिः क्व वितृष्णत्वं गतद्वन्द्वस्य मे सदा॥२०।२॥</p>
                <p xml:id="dn-verse_20.3">क्व विद्या क्व च वाऽअविद्या क्वाहं क्वेदं मम क्व वा।</p>
                <p xml:id="dn-aṣṭāvakragītā-body-div-20-p-7">क्व बन्धः क्व च वा मोक्षः स्वरूपस्य क्व रूपता॥२०।३॥</p>
                <p xml:id="dn-verse_20.4">क्व प्रारब्धानि कर्माणि जीवन्मुक्तिरपि क्व वा।</p>
                <p xml:id="dn-aṣṭāvakragītā-body-div-20-p-9">क्व तद्विदेहकैवल्यं निर्विशेषस्य सर्वदा॥२०।४॥</p>
                <p xml:id="dn-verse_20.5">क्व कर्ता क्व च वा भोक्ता निष्क्रियं स्फुरणं क्व वा।</p>
                <p xml:id="dn-aṣṭāvakragītā-body-div-20-p-11">क्वापरोक्षं फलं वा क्व निःस्वभावस्य मे सदा॥२०।५॥</p>
                <p xml:id="dn-verse_20.6">क्व लोकं क्व मुमुक्षुर्वा क्व योगी ज्ञानवान्क्व वा।</p>
                <p xml:id="dn-aṣṭāvakragītā-body-div-20-p-13">क्व बद्धः क्व च वा मुक्तः स्वस्वरूपेऽअहमद्वये॥२०।६॥</p>
                <p xml:id="dn-verse_20.7">क्व सृष्टिः क्व च संहारः क्व साध्यं क्व च साधनम्।</p>
                <p xml:id="dn-aṣṭāvakragītā-body-div-20-p-15">क्व साधकः क्व सिद्धिर्वा स्वस्वरूपेऽअहमद्वये॥२०।७॥</p>
                <p xml:id="dn-verse_20.8">क्व प्रमाता प्रमाणं वा क्व प्रमेयं क्व च प्रमा।</p>
                <p xml:id="dn-aṣṭāvakragītā-body-div-20-p-17">क्व किञ्चित्क्व न किञ्चिद्वा सर्वदा विमलस्य मे॥२०।८॥</p>
                <p xml:id="dn-verse_20.9">क्व विक्षेपः क्व चैकाग्र्यं क्व निर्बोधः क्व मूढता।</p>
                <p xml:id="dn-aṣṭāvakragītā-body-div-20-p-19">क्व हर्षः क्व विषादो वा सर्वदा निष्क्रियस्य मे॥२०।९॥</p>
                <p xml:id="dn-verse_20.10">क्व चैष व्यवहारो वा क्व च सा परमार्थता।</p>
                <p xml:id="dn-aṣṭāvakragītā-body-div-20-p-21">क्व सुखं क्व च वा दुःखं निर्विमर्शस्य मे सदा॥२०।१०॥</p>
                <p xml:id="dn-verse_20.11">क्व माया क्व च संसारः क्व प्रीतिर्विरतिः क्व वा।</p>
                <p xml:id="dn-aṣṭāvakragītā-body-div-20-p-23">क्व जीवः क्व च तद्ब्रह्म सर्वदा विमलस्य मे॥२०।११॥</p>
                <p xml:id="dn-verse_20.12">क्व प्रवृत्तिर्निवृत्तिर्वा क्व मुक्तिः क्व च बन्धनम्।</p>
                <p xml:id="dn-aṣṭāvakragītā-body-div-20-p-25">कूटस्थनिर्विभागस्य स्वस्थस्य मम सर्वदा॥२०।१२॥</p>
                <p xml:id="dn-verse_20.13">क्वोपदेशः क्व वा शास्त्रं क्व शिष्यः क्व च वा गुरुः।</p>
                <p xml:id="dn-aṣṭāvakragītā-body-div-20-p-27">क्व चास्ति पुरुषार्थो वा निरुपाधेः शिवस्य मे॥२०।१३॥</p>
                <p xml:id="dn-verse_20.14">क्व चास्ति क्व च वा नास्ति क्वास्ति चैकं क्व च द्वयम्।</p>
                <p xml:id="dn-aṣṭāvakragītā-body-div-20-p-29">बहुनाऽअत्र किमुक्तेन किञ्चिन्नोत्तिष्ठते मम॥२०।१४॥</p>
                <p xml:id="dn-aṣṭāvakragītā-body-div-20-p-30">
                    <hi rend="bold" xml:id="dn-aṣṭāvakragītā-body-div-20-p-30-hi">॥इति श्रीमदष्टावक्रगीता॥</hi>
                </p>
            </div>
        </body>
    </text>
</TEI>
