<TEI xmlns="http://www.tei-c.org/ns/1.0" xml:id="sarit__suśrutasaṃhitā">
    <teiHeader xml:lang="en">
        <fileDesc>
            <titleStmt>
                <title type="main">Suśrutasaṃhitā</title>
                <title type="sub">A SARIT edition</title>
                <author>Suśruta</author>
                <respStmt>
                    <persName>Tsutomu Yamashita</persName>
                    <persName>Yasutaka Muroya</persName>
                    <resp>Creation of machine-readable version.</resp>
                </respStmt>
            </titleStmt>
            <publicationStmt>
                <authority>SARIT: Search and Retrieval of Indic Texts</authority>
                <idno>2014-06-24</idno>
                <availability status="restricted">
                    <p>Copyright Notice</p>
                    <p>Copyright (C) Tsutomu Yamashita and Yasutaka Muroya and SARIT. </p>
                    <p>
                        <ref target="http://creativecommons.org/licenses/by-sa/3.0/" type="licence">Distributed by <ref target="http://sarit.indology.info" type="url">SARIT</ref> under a Creative Commons Attribution-ShareAlike 3.0 Unported License. </ref>
                    </p>
                    <p>Under this licence, you are free<list>
                            <item>to Share — to copy, distribute and transmit the work</item>
                            <item>to Remix — to adapt the work </item>
                        </list>
                    </p>
                    <p>Under the following conditions:</p>
                    <p>
                        <list>
                            <item>Attribution — You must attribute the work in the manner specified by the author or licensor (but not in any way that suggests that they endorse you or your use of the work).</item>
                            <item>Share Alike — If you alter, transform, or build upon this work, you may distribute the resulting work only under the same or similar license to this one.</item>
                        </list>
                    </p>
                    <p>More information and fuller details of this license are given on the Creative Commons website.</p>
                    <p>SARIT assumes no responsibility for unauthorised use that infringes the rights of any copyright owners, known or unknown.</p>
                </availability>
                <date>2013</date>
            </publicationStmt>
            <notesStmt>
                <note>Suśrutasaṃhitā (without commentaries) transcribed by Tsutomu Yamashita and Yasutaka Muroya on the basis of Y. T. Ācārya's 1931 and 1938 Bombay editions</note>
            </notesStmt>
            <sourceDesc>
                <bibl>
                    <title>The Suśrutasaṃhitā of Suśruta, with the Nibandhsangraha Commentary of Śrī Ḍalhaṇācārya.</title>
                    <editor>Yādavaśarman Trivikramātmaja Ācārya</editor>
                    <publisher>Pāndurang Jāvaji</publisher>
                    <pubPlace>Bombay</pubPlace>
                    <date>1931</date>
                    <edition>Revised second edition</edition>
                    <note>The sūtrasthāna (Su.1) and śārīrasthāna (Su.3) of this SARIT edition are mainly based on this edition.</note>
                    <note>This SARIT edition omits the commentarial material from this edition.</note>
                </bibl>
                <bibl>
                    <title>Suśrutasamhitā of Suśruta with the Nibandhasaṅgraha Commentary of Śrī Ḍalhanāchārya and the Nyāyacandrikā Pañjikā of Śrī Gayadāsāchārya on Nidānasthāna, edited from the begining to the 9th ādhyāya of Cikitsāsthāna by Vaidya Jādavji Trikamji Āchārya and the rest by Nārāyaṇ Rām Āchārya</title>
                    <editor role="sections:1.1-4.9">Yādavaśarman Trivikramātmaja Ācāryā</editor>
                    <editor role="sections:4.10-6.66">Nārāyaṇ Rām Āchārya</editor>
                    <publisher>Nirṇaya Sāgar Press</publisher>
                    <pubPlace>Bombay</pubPlace>
                    <date>1938</date>
                    <edition>Reprint edition Varanasi/Delhi: Chaukhambha Orientalia, 1992.</edition>
                    <note>The nidānasthāna (Su.2), cikitsāsthāna (Su.4) , kalpasthāna (Su.5) and uttaratantra (Su.6) are based on this edition</note>
                    <note>This SARIT edition omits the commentarial material from this edition.</note>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <p>The published edition from which this e-text was transcribed is printed in the Devanāgarī script. The electronic text below is in a lossless transliteration using the Latin alphabet. The transliteration scheme used is the IAST (<ref target="http://en.wikipedia.org/wiki/International_Alphabet_of_Sanskrit_Transliteration">The International Alphabet of Sanskrit Transliteration</ref>). IAST differs in small ways from ISO 15919, but is preferred by most working Sanskrit scholars. Conversion of this file to ISO 15919 can be achieved by performing the following replacements throughout the file: <code> ṛ -&gt; r̥ and ṃ -&gt; ṁ </code>
                </p>
                <p>Text divison is as Devanāgarī ("ityevam" not "ity&#160;evam".) </p>
                <normalization>
                    <p>Initial vowel elision for avagraha is reversed and marked with a + sign: e.g., "prathamo+adhyāyaḥ"</p>
                </normalization>
                <p>Similarly, external sandhis are undone and marked: "yathā+amarā"</p>
            </editorialDecl>
        </encodingDesc>
        <revisionDesc>
            <change when="2009-08-07" who="Yamashita and Muroya"> Ver.1. August 2009 completed and released by Yamashita and Muroya </change>
            <change when="2014-06-24" who="Dominik Wujastyk">
                <list>
                    <item>Added TEI encoding.</item>
                    <item>Added Su.1.12 and Su.1.14 that had somehow gone missing (probably my fault).</item>
                </list>
            </change>
        </revisionDesc>
    </teiHeader>
    <text xml:id="suśrutasaṃhitā" xml:lang="sa-Latn">
        <body xml:id="suśrutasaṃhitā-body">
            <div n="1" type="sthāna" xml:id="suśrutasaṃhitā-body-div-1">
                <head xml:id="suśrutasaṃhitā-body-div-1-head">sūtrasthānam</head>
                <div n="1" type="adhyāyaḥ" xml:id="suśrutasaṃhitā-body-div-1-div-1">
                    <head xml:id="suśrutasaṃhitā-body-div-1-div-1-head"> prathamo+adhyāyaḥ /</head>
                    <l xml:id="Su.1.1.1">[Su.1.1.1] athāto vedotpattimadhyāyaṃ vyākhyāsyāmaḥ // </l>
                    <l xml:id="Su.1.1.2">[Su.1.1.2] yathovāca bhagavān dhanvantariḥ // </l>
                    <l xml:id="Su.1.1.3">[Su.1.1.3] atha khalu bhagavantamamaravaramṛṣigaṇaparivṛtamāśramasthaṃ kāśirājaṃ divodāsaṃ dhanvantarimaupadhenavavaitaraṇaurabhrapauṣkalāvata-&amp;karavīryagopurarakṣitasuśrutaprabhṛtaya ūcuḥ // [&amp; karavīra] </l>
                    <l xml:id="Su.1.1.4">[Su.1.1.4] bhagavan śārīramānasāgantuvyādhibhirvividhavedanābhighātopadrutān sanāthānapyanāthavadviceṣṭamānān vikrośataśca mānavānabhisamīkṣya manasi naḥ pīḍā bhavati teṣāṃ sukhaiṣiṇāṃ rogopaśamārthamātmanaśca prāṇayātrārthaṃ pragāhitahetorāyurvedaṃ śrotumicchāma ihopadiśyamānaṃ atrā+āyattamaihikamāmuṣmikaṃ ca śreyaḥ tadbhagavantamupapannāḥ smaḥ śiṣyatveneti // </l>
                    <l xml:id="Su.1.1.5">[Su.1.1.5] tānuvāca bhagavān svāgataṃ vaḥ sarva evāmīmāṃsyā adhyāpyāśca bhavanto vatsāḥ // </l>
                    <l xml:id="Su.1.1.6">[Su.1.1.6] iha khalvāyurvedo nāmopāṅgamatharvavedasyānutpādyaivaprajāḥ ślokaśatasahasramadhyāyasahasraṃ ca kṛtavān svayambhūḥ tato+alpāyuṣṭvamalpamedhastvaṃ cālokya narāṇāṃ bhūyo+aṣṭadhā praṇītavān // </l>
                    <l xml:id="Su.1.1.7">[Su.1.1.7] tadyathā śalyaṃ śālākyaṃ kāyacikitsā bhūtavidyā kaumārabhṛtyaṃ agadatantraṃ rasāyanatantraṃ vājīkaraṇatantramiti // </l>
                    <l xml:id="Su.1.1.8.0">[Su.1.1.8.0] athāsya pratyaṅgalakṣaṇasamāsaḥ / </l>
                    <l xml:id="Su.1.1.8.1">[Su.1.1.8.1] tatra śalyaṃ nāma vividhatṛṇakāṣṭhapāṣāṇapāṃśulohaloṣṭāsthibālanakhapūyāsrāvaduṣṭavraṇāntargarbhaśalyoddharaṇārthaṃ yantraśastrakṣārāgnipraṇidhānavraṇaviniścayārthaṃ ca // </l>
                    <l xml:id="Su.1.1.8.2">[Su.1.1.8.2] śālākyaṃ nāmordhvajatrugatānāṃ śravaṇanayanavadanaghrāṇādisaṃśritānāṃ vyādhīnāmupaśamanārthaṃ // </l>
                    <l xml:id="Su.1.1.8.3">[Su.1.1.8.3] kāyacikītsā nāma sarvāṅgasaṃśritānāṃ vyādhīnāṃ jvara{O.atīsāra}raktapittaśoṣonmādāpasmārakuṣṭhamehātisārādīnāmupaśamanārtham // </l>
                    <l xml:id="Su.1.1.8.4">[Su.1.1.8.4] bhūtavidyā nāma devāsuragandharvayakṣarakṣaḥpitṛpiśācanāgagrahādyupasṛṣṭacetasāṃ śāntikarmabaloharaṇādigrahopaśamanārtham // </l>
                    <l xml:id="Su.1.1.8.5">[Su.1.1.8.5] kaumārabhṛtyaṃ nāma kumārabharaṇadhātrīkṣīradoṣasaṃśodhanārthaṃ duṣṭastanyagrahasamutthānāṃ ca vyādhīnāmupaśamanārtham // </l>
                    <l xml:id="Su.1.1.8.6">[Su.1.1.8.6] agadatantraṃ nāma sarpakīṭalūtāmūśikādidaṣṭaviṣavyañjanārthaṃ vividhaviṣasaṃyogopaśamanārthaṃ ca // </l>
                    <l xml:id="Su.1.1.8.7">[Su.1.1.8.7] rasāyanatantraṃ nāma vayaḥsthāpanamāyurmedhābalakaraṃ rogāpaharaṇasamarthaṃ ca // </l>
                    <l xml:id="Su.1.1.8.8">[Su.1.1.8.8] vājīkaraṇatantraṃ nāmālpaduṣṭakṣīṇaviśuṣkaretasāmāpyāyanaprasādopacayajanananimittaṃ praharṣajananārthaṃ ca // </l>
                    <l xml:id="Su.1.1.9">[Su.1.1.9] evamayamāyurvedo+aṣṭāṅga upadiśyate atra kasmai kimucyatāmiti // </l>
                    <l xml:id="Su.1.1.10">[Su.1.1.10] ta ūcuḥ asmākaṃ sarveṣāmeva śalyajñānaṃ mūlaṃ kṛtvopadiśatu bhagavāniti // </l>
                    <l xml:id="Su.1.1.11">[Su.1.1.11] sa uvācaivamastviti // </l>
                    <l xml:id="Su.1.1.12">[Su.1.1.12] ta ūcurbhūyo+api bhagavantam asmākamekamatīnāṃ matamabhisamīkṣya suśruto bhagavantaṃ prakṣyati asmai copadiśyamānaṃ vayamapyupadhārayiṣyāmaḥ // </l>
                    <l xml:id="Su.1.1.13">[Su.1.1.13] sa hovācaivamastviti // </l>
                    <l xml:id="Su.1.1.14">[Su.1.1.14] vatsa suśruta iha khalvāyurvedaprayojanaṃ vyādhyupasṛṣṭānāṃ vyādhiparimokaṣaḥ svasthasya rakṣaṇaṃ ca // </l>
                    <l xml:id="Su.1.1.15">[Su.1.1.15] āyurasmin vidyate+anena vā+āyurvindatītyāyurvedaḥ // </l>
                    <l xml:id="Su.1.1.16">[Su.1.1.16] tasyāṅgavaramādyaṃ pratyakṣāgamānumānopamānairaviruddhamucyamānamupadharaya // </l>
                    <l xml:id="Su.1.1.17">[Su.1.1.17] etaddhyaṅgaṃ prathamaṃ prāgabhighātavraṇasaṃrohāt yajñaśiraḥsandhānācca / śrūyate hi yathā rudreṇa yajñasya śiraśchinnamiti tato devā aśvināvabhigamyocuḥ bhagavantau naḥ śreṣṭhatamau yuvāṃ bhaviṣyathaḥ bhavadbhyāṃ yajñasyaśeraḥ sandhātavyamiti / tāvūcaturevamastviti / atha tayorarthe devā indraṃ yajñabhagena prāsādayan / tābhyāṃ yajñasya śiraḥ saṃhitam iti // </l>
                    <l xml:id="Su.1.1.18">[Su.1.1.18] aṣṭāsvapi cāyurvedatantreṣvetadevādhikamabhimataṃ āmāśukriyākaraṇādyantraśastrakṣārāgnipraṇidhānāt sarvatantrasāmānyācca // </l>
                    <l xml:id="Su.1.1.19">[Su.1.1.19] tadidaṃ śāśvataṃ puṇyaṃ svargyaṃ yaśasyamāyuṣyaṃ vṛttikaraṃ ceti // </l>
                    <l xml:id="Su.1.1.20">[Su.1.1.20] brahmā provāca tataḥ prajāpatiradhijage tasmādaśvinau aśvibhyāmindraḥ indrādaḥaṃ mayā tviha pradeyamarthibhyaḥ prajāhitahetoḥ // </l>
                    <l xml:id="Su.1.1.21">[Su.1.1.21] bhavati cātra </l>
                    <l xml:id="Su.1.1.21ab">[Su.1.1.21ab] ahaṃ hi dhanvantarirādidevo jarārujāmṛtyuharo+amarāṇām / </l>
                    <l xml:id="Su.1.1.21cd">[Su.1.1.21cd] śalyāṅgamaṅgairaparairupetaṃ prāpto+asmi gāṃ bhūya ihopadeṣṭum // </l>
                    <l xml:id="Su.1.1.22">[Su.1.1.22] asmin śāstre pañcamahābhūtaśarīrisamavāyaḥ puruṣa ityucyate / tasmin kriyā so+adhiṣṭhānaṃ kasmāt lokasya dvaividhyāt loko hi dvividhaḥ sthāvaro jaṅgamaśca dvividhātmaka evāgneyaḥ saumyaśca tadbhūyastvāt pañcātmako vā tatra caturvidho bhūtagrāmaḥ saṃsvedajarāyujāṇḍajodbhijjasaṃjñaḥ tatra puruṣaḥ pradhānaṃ tasyopakaraṇamanyat tasmāt puruṣo+adhiṣṭhānam // </l>
                    <l xml:id="Su.1.1.23">[Su.1.1.23] tadduḥkhasaṃyogā vyādhaya ucyante // </l>
                    <l xml:id="Su.1.1.24">[Su.1.1.24] te caturvidhāḥ āgantavaḥ śārīrāḥ mānasāḥ svābhāvikāśceti // </l>
                    <l xml:id="Su.1.1.25.1">[Su.1.1.25.1] teṣāmāgantavo+abhighātanimittāḥ // </l>
                    <l xml:id="Su.1.1.25.2">[Su.1.1.25.2] śārīrāstvannapānamūlā vātapittakaphaśoṇitasannipātavaiṣamyanimittāḥ // </l>
                    <l xml:id="Su.1.1.25.3">[Su.1.1.25.3] mānasāstu krodhaśokabhayaharṣaviṣāderṣyābhyasūyādainyamātsaryakāmalobhaprabhṛtaya icchādveṣabhedairbhavanti // </l>
                    <l xml:id="Su.1.1.25.4">[Su.1.1.25.4] svābhāvikāstu kṣutpipāsājarāmṛtyunidrāprakṛtayaḥ // </l>
                    <l xml:id="Su.1.1.26">[Su.1.1.26] ta ete manaḥśarīrādhiṣṭhānāḥ // </l>
                    <l xml:id="Su.1.1.27">[Su.1.1.27] teṣāṃ saṃśodhanasaṃśamanāhārācārāḥ samyakprayuktā nigrahahetavaḥ // </l>
                    <l xml:id="Su.1.1.28">[Su.1.1.28] prāṇināṃ punarmūlamāhāro balavarṇaujasāṃ ca sa ṣaṭsu raseṣvāyattaḥ rasāḥ punardravyāśrayāḥ dravyāṇi punaroṣadhayaḥ / tāstu dvividhāḥ sthāvarā jaṅgamāśca // </l>
                    <l xml:id="Su.1.1.29">[Su.1.1.29] tāsāṃ sthāvarāścaturvidhāḥ vanaspatayo vṛkṣā vīrudha oṣadhaya iti / tāsu apuṣpāḥ phalavanto vanaspatayaḥ puṣpaphalavanto vṛkṣāḥ pratānavatyaḥ stambinyaśca vīrudhaḥ phalapākaniṣṭhā oṣadhaya iti // </l>
                    <l xml:id="Su.1.1.30">[Su.1.1.30] jaṅgamāḥ khalvapi catuvidhāḥ jarāyujāṇḍajasvedajodbhijjāḥ / tatra paśumanuṣyavyālādayo jarāyujāḥ khagasarpasarīsṛpaprabhṛtayo+aṇḍajāḥ kṛmikīṭapipīlikāprabhṛtayaḥ svedajāḥ indragopamaṇḍūkaprabhṛtaya udbhijjāḥ // </l>
                    <l xml:id="Su.1.1.31">[Su.1.1.31] tatra sthāvarebhyastvakpatrapuṣpaphalamūlakandaniryāsasvarasādayaḥ prayojanavantaḥ jaṅgamebhyaścarmanakharomarudhirādayaḥ // </l>
                    <l xml:id="Su.1.1.32">[Su.1.1.32] pārthivāḥ suvarṇarajatamaṇimuktāmanaḥśilāmṛtkapālādayaḥ // </l>
                    <l xml:id="Su.1.1.33">[Su.1.1.33] kālakṛtāḥ pravātanivātātapacchāyājyotsnātamaḥśītoṣṇavarṣāhorātrapakṣamāsartvayanādayaḥ saṃvatsaraviśeṣāḥ // </l>
                    <l xml:id="Su.1.1.34">[Su.1.1.34] ta ete svabhāvata eva doṣāṇāṃ sañcayaprakopapraśamapratīkārahetavaḥ prayojanavantaśca // </l>
                    <l xml:id="Su.1.1.35">[Su.1.1.35] bhavanti cātra ślokāḥ </l>
                    <l xml:id="Su.1.1.35ab">[Su.1.1.35ab] śārīrāṇāṃ vikārāṇāmeṣa vargaścatuvidhaḥ / </l>
                    <l xml:id="Su.1.1.35cd">[Su.1.1.35cd] prakope praśame caiva heturuktaścikitsakaiḥ // </l>
                    <l xml:id="Su.1.1.36ab">[Su.1.1.36ab] āgantavastu ye rogāste dvidhā nipatanti hi / </l>
                    <l xml:id="Su.1.1.36cd">[Su.1.1.36cd] manasyanye śarīre+anye teṣāṃ tu dvividhā kriyā // </l>
                    <l xml:id="Su.1.1.37ab">[Su.1.1.37ab] śarīrapatitānāṃ tu śārīravadupakramaḥ / </l>
                    <l xml:id="Su.1.1.37cd">[Su.1.1.37cd] mānasānāṃ tu śabdādiriṣṭo vargaḥ sukhāvahaḥ // </l>
                    <l xml:id="Su.1.1.38">[Su.1.1.38] evametat puruṣo vyādhirauṣadhaṃ kriyākāla iti catuṣṭayaṃ samāsena vyākhyātam / tatra puruṣagrahaṇāttatsaṃbhavadravyasamūho bhūtādiruktastadaṅgapratyaṅgavikalpāśca tvaṅnāṃsāsthisirāsnāyuprabhṛtayaḥ vyādhigrahaṇādvātapittakaphaśoṇitasannipātavaiṣamyanimittāḥ sarva eva vyādhayo vyākhyātāḥ oṣadhagrahaṇāddravyarasaguṇavīryavipākānāmādeśaḥ kriyāgrahaṇācchedyādīni snehādīni ca karmāṇi vyākhyātāni kālagrahaṇāt savakriyākālānāmādeśaḥ // </l>
                    <l xml:id="Su.1.1.39">[Su.1.1.39] bhavati cātra / </l>
                    <l xml:id="Su.1.1.39ab">[Su.1.1.39ab] bījaṃ cikitsitasyaitatsamāsena prakīrtitam / </l>
                    <l xml:id="Su.1.1.39cd">[Su.1.1.39cd] saviṃśamadhyāyaśatamasya vyākhyā bhaviṣyati // </l>
                    <l xml:id="Su.1.1.40">[Su.1.1.40] tacca saviṃśamadhyāyaśataṃ pañcasu sthāneṣu sūtranidānaśārīracikitsitakalpeṣvarthavaśāt saṃvibhajya uttare tantre śeṣānarthān vyākhyāsyāmaḥ // </l>
                    <l xml:id="Su.1.1.41">[Su.1.1.41] bhavati cātra / </l>
                    <l xml:id="Su.1.1.41ab">[Su.1.1.41ab] svayambhuvā proktamidaṃ sanātanaṃ paṭheddhi yaḥ kāśipatiprakāśitam / </l>
                    <l xml:id="Su.1.1.41cd">[Su.1.1.41cd] sa puṇyakarmā bhuvi pūjito nṛpairasukṣaye śakrasalokatāṃ vrajet // </l>
                    <l xml:id="Su.1.1">[Su.1.1] iti suśrutasaṃhitāyāṃ sūtrasthāne vedotpattirnāma prathamo+adhyāyaḥ // </l>
                </div>
                <div n="2" type="adhyāyaḥ" xml:id="suśrutasaṃhitā-body-div-1-div-2">
                    <head xml:id="suśrutasaṃhitā-body-div-1-div-2-head">dvitīyo+adhyāyaḥ /</head>
                    <l xml:id="Su.1.2.1">[Su.1.2.1] athātaḥ śiṣyopanayanīyamadhyāyaṃ vyākhyāsyāmaḥ // </l>
                    <l xml:id="Su.1.2.2">[Su.1.2.2] yathovāca bhagavān dhanvantariḥ // </l>
                    <l xml:id="Su.1.2.3">[Su.1.2.3] brāhmaṇakṣatriyavaiśyānāmanyatamamanvayavayaḥśīlaśauryaśaucācāravinayaśaktibalamedhādhṛtismṛtimatipratipattiyuktaṃ tanujihvauṣṭhadantākramṛjuvaktrākṣināsaṃprasannacittavākceṣṭaṃ kleśasaḥaṃ ca bhiṣak śiṣyamupanayet ato viparītaguṇaṃ noapanayet // </l>
                    <l xml:id="Su.1.2.4">[Su.1.2.4] upanayanīyaṃ tu brāhmaṇaṃ praśasteṣu tithikaraṇamuhūrtanakṣatreṣu praśastāyāṃ diśi śucau same deśe caturhastaṃ caturasraṃ sthaṇḍilamupalipya gomayena darbhaiḥ saṃstīrya puṣpairlājabhaktai ratnaiśca devatāḥ pūjayitvā viprān bhiṣajaśca tatrollikhyābhyukṣya ca dakṣiṇato brahmāṇaṃ sthāpayitvā+agnimupasamādhāya khadirapalāśadevadārubilvānāṃ samidbhiścaturṇāṃ vā kṣīravṛkṣāṇāṃ (? nyagrodhodumbarāśvatthamadhūkānāṃ ) dadhimadhughṛtāktābhirdārvīhaumikena vidhinā sruveṇājyāhutīrjuhuyāt sapraṇavābhirmahāvyahṛtibhiḥ tataḥ pratidaivatamṛṣīṃśca svāhākāraṃ kuryāt śiṣyamapi kārayet // </l>
                    <l xml:id="Su.1.2.5">[Su.1.2.5] brāhmaṇastrayāṇāṃ varṇānāmupanayanaṃ kartumarhati rājanyo dvayasya vaiśyo vaiśyasyaiveti śūdramapi kulaguṇasaṃpannaṃ mantravarjamanupanītamadhyāpayedityeke // </l>
                    <l xml:id="Su.1.2.6">[Su.1.2.6] tato+agniṃ triḥ pariṇīyāgnisākṣikaṃ śiṣyaṃ brūyāt kāmakrodhalobhamohamānāhaṇkārerṣyāpāruṣyapaiśunyānṛtālasyāyaśasyāni hitvā nīcanakharomṇā śucinā kaṣāyavāsasā satyavratabrahmacaryābhivādanatatpareṇā+avaśyaṃ bhavitavyaṃ madanumatasthānagamanaśayanāsanabhojanādhyayanapareṇa bhūtvā matpriyahiteṣu vartitavyaṃ ato+anyathā te vartamānasyādharmo bhavati aphalā ca vidyā na ca prākāśyaṃ prāpnoti // </l>
                    <l xml:id="Su.1.2.7">[Su.1.2.7] ahaṃ vā tvayi samyagvartamāne yadyanyathādarśī syāmenobhāgbhaveyamaphalavidyaśca // </l>
                    <l xml:id="Su.1.2.8">[Su.1.2.8] dvijagurudaridramitrapravrajitopanatasādhvanāthābhyupagatānāṃ cātmabāndhavānāmiva svabhaiṣajaiḥ pratikartavyamevaṃ sādhu bhavati vyādhaśākunikapatitapāpakāriṇāṃ ca na pratikartavyaṃ evaṃ vidyā prakāśate mitrayaśodharmārthakāmāṃśca prāpnoti // </l>
                    <l xml:id="Su.1.2.9">[Su.1.2.9] bhavataścātra / </l>
                    <l xml:id="Su.1.2.9ab">[Su.1.2.9ab] kṛṣṇe+aṣṭamī tannidhane+ahanī dve śukle tathā+apyevamahardvisandhyam / </l>
                    <l xml:id="Su.1.2.9cd">[Su.1.2.9cd] akālavidyutstanayitnughoṣe svatantrarāṣṭrakṣitipavyathāsu // </l>
                    <l xml:id="Su.1.2.10ab">[Su.1.2.10ab] śmaśānayānādyatanāhaveṣu mahotsavautpātikadarśaneṣu / </l>
                    <l xml:id="Su.1.2.10cd">[Su.1.2.10cd] nādhyeyamanyeṣu ca yeṣu vaprā nādhīyate nāśucinā ca nityam // </l>
                    <l xml:id="Su.1.2">[Su.1.2] iti suśrutasaṃhitāyāṃ sūtrasthāne śiṣyopanayanīyo nāma dvitīyo+adhyāyaḥ // </l>
                </div>
                <div n="3" type="adhyāyaḥ" xml:id="suśrutasaṃhitā-body-div-1-div-3">
                    <head xml:id="suśrutasaṃhitā-body-div-1-div-3-head">tṛtīyo+adhyāyaḥ /</head>
                    <l xml:id="Su.1.3.1">[Su.1.3.1] athāto+adhyayanasaṃpradānīyamadhyāyaṃ vyākhyāsyāmaḥ // </l>
                    <l xml:id="Su.1.3.2">[Su.1.3.2] yathovāca bhagavān dhanvantariḥ // </l>
                    <l xml:id="Su.1.3.3">[Su.1.3.3] prāgabhihitaṃ saviṃśamadhyāyaśataṃ pañcasu sthāneṣu / tatra sūtrasthānamadhyāyāḥ ṣaṭcatvāriṃśat ṣoḍśa nidānāni daśa śārīrāṇi catvāriṃśaccikitsitāni aṣṭau kalpāḥ taduttaraṃ ṣaṭsāṣṭiḥ // </l>
                    <l xml:id="Su.1.3.4ab">[Su.1.3.4ab] vedotpattiḥ śiṣyanayastathā+adhyayanadānikaḥ / </l>
                    <l xml:id="Su.1.3.4cd">[Su.1.3.4cd] prabhāṣaṇāgraharaṇāvṛtucaryātha yāntrikaḥ // </l>
                    <l xml:id="Su.1.3.5ab">[Su.1.3.5ab] śastrāvacāaraṇaṃ yogyā viśikhā kṣārakalpanam / </l>
                    <l xml:id="Su.1.3.5cd">[Su.1.3.5cd] agnikarmajalaukākhyāvadhyāyau raktavarṇanam // </l>
                    <l xml:id="Su.1.3.6ab">[Su.1.3.6ab] doṣadhātumalādyānāṃ vijñānādhyāya eva ca / </l>
                    <l xml:id="Su.1.3.6cd">[Su.1.3.6cd] karṇavyadhāmapakvaiṣāvālepo vraṇyupāsanam // </l>
                    <l xml:id="Su.1.3.7ab">[Su.1.3.7ab] hitāhito vraṇapraśno vraṇāsrāvaśca yaḥ pṛthak / </l>
                    <l xml:id="Su.1.3.7cd">[Su.1.3.7cd] kṛtyākṛtyavidhirvyādhisamuddeśīya eva ca // </l>
                    <l xml:id="Su.1.3.8ab">[Su.1.3.8ab] viniścayaḥ śastravidhau pranaṣṭajñānikastathā / </l>
                    <l xml:id="Su.1.3.8cd">[Su.1.3.8cd] śalyoddhṛtirvraṇajñānaṃ dūtasvapnanidarśanam // </l>
                    <l xml:id="Su.1.3.9ab">[Su.1.3.9ab] pañcendriyaṃ tathā chāyā svabhāvādvaikṛtaṃ tathā / </l>
                    <l xml:id="Su.1.3.9cd">[Su.1.3.9cd] vāraṇo yuktasenīya āturakramabhūnikau // </l>
                    <l xml:id="Su.1.3.10ab">[Su.1.3.10ab] miśrakākhyo dravyagaṇaḥ saṃśuddhau śamane ca yaḥ / </l>
                    <l xml:id="Su.1.3.10cd">[Su.1.3.10cd] dravyādīnāṃ ca vijñānaṃ viśeṣo dravyago+aparaḥ // </l>
                    <l xml:id="Su.1.3.11ab">[Su.1.3.11ab] rasajñānaṃ vamanārthamadhyāyo recanāya ca / </l>
                    <l xml:id="Su.1.3.11cd">[Su.1.3.11cd] dravaddravyavidhistadvadannapānavidhistathā // </l>
                    <l xml:id="Su.1.3.12ab">[Su.1.3.12ab] sūcanāt sūtraṇāccaiva savanāccārthasantateḥ / </l>
                    <l xml:id="Su.1.3.12cd">[Su.1.3.12cd] ṣaṭcatvāriṃśadadhyāyaṃ sūtrasthānaṃ pracakṣate // </l>
                    <l xml:id="Su.1.3.13ab">[Su.1.3.13ab] vātavyādhikamarśāṃsi sāśmariśca bhagandaraḥ / </l>
                    <l xml:id="Su.1.3.13cd">[Su.1.3.13cd] kuṣṭhamehodarā mūḍho vidradhiḥ parisarpaṇam // </l>
                    <l xml:id="Su.1.3.14ab">[Su.1.3.14ab] granthivṛddhikṣudraśūkabhaknāśca mukharogikam / </l>
                    <l xml:id="Su.1.3.14cd">[Su.1.3.14cd] hetulakṣaṇanirdeśānnidānānīti ṣoḍaśa // </l>
                    <l xml:id="Su.1.3.15ab">[Su.1.3.15ab] bhūtacintā rajaḥśuddhirgarbhāvakrāntireva ca / </l>
                    <l xml:id="Su.1.3.15cd">[Su.1.3.15cd] vyākaraṇaṃ ca garbhasya śarīrasya ca yatsmṛtam // </l>
                    <l xml:id="Su.1.3.16ab">[Su.1.3.16ab] pratyekaṃ marmanirdeśaḥ sirāvarṇanameva ca / </l>
                    <l xml:id="Su.1.3.16cd">[Su.1.3.16cd] sirāvyadho dhamanīnāṃ garbhiṇyā vyākṛtistathā // </l>
                    <l xml:id="Su.1.3.17ab">[Su.1.3.17ab] nirdiṣṭāni daśaitāni śārīrāṇi maharṣiṇā / </l>
                    <l xml:id="Su.1.3.17cd">[Su.1.3.17cd] vijñānārthaṃ śarīrasya bhiṣajāṃ yogināmapi // </l>
                    <l xml:id="Su.1.3.18ab">[Su.1.3.18ab] dvivraṇīyo vraṇaḥ sadyo bhagnānāṃ vātarogikam / </l>
                    <l xml:id="Su.1.3.18cd">[Su.1.3.18cd] mahāvātikamarśāṃsi sāśmariśca bhagandaraḥ // </l>
                    <l xml:id="Su.1.3.19ab">[Su.1.3.19ab] kuṣṭhānāṃ mahatāṃ cāpi maihikaṃ paiḍakaṃ tathā / </l>
                    <l xml:id="Su.1.3.19cd">[Su.1.3.19cd] makhumehacikitsā ca tathā codariṇāmapi // </l>
                    <l xml:id="Su.1.3.20ab">[Su.1.3.20ab] mūḍhagarbhacikitsā ca vidradhīnāṃ visarpiṇām / </l>
                    <l xml:id="Su.1.3.20cd">[Su.1.3.20cd] granthivṛddhyupadaṃśānāṃ tathā ca kṣudrarogikam // </l>
                    <l xml:id="Su.1.3.21ab">[Su.1.3.21ab] śūkadoṣacikitsā ca tathā ca mukharogiṇām / </l>
                    <l xml:id="Su.1.3.21cd">[Su.1.3.21cd] śophasyānāgatānāṃ ca niṣedho miśrakaṃ tathā // </l>
                    <l xml:id="Su.1.3.22ab">[Su.1.3.22ab] vājīkaraṃ ca yat kṣīṇe sarvābādhaśamo+api ca / </l>
                    <l xml:id="Su.1.3.22cd">[Su.1.3.22cd] medhāyuṣkaraṇaṃ cāpi svabhāvavyādhivāraṇam // </l>
                    <l xml:id="Su.1.3.23ab">[Su.1.3.23ab] nivṛttasaṃtāpakaraṃ kīrtitaṃ ca rasāyanam / </l>
                    <l xml:id="Su.1.3.23cd">[Su.1.3.23cd] snehopayaugikaḥ svedo vamane ca virecane // </l>
                    <l xml:id="Su.1.3.24ab">[Su.1.3.24ab] tayorvyāpaccikitsā ca netrabastivibhāgikaḥ / </l>
                    <l xml:id="Su.1.3.24cd">[Su.1.3.24cd] netrabastivipatsiddhistathā cottarabastikaḥ // </l>
                    <l xml:id="Su.1.3.25ab">[Su.1.3.25ab] nirūhakramasaṃjñaśca tathaivāturasaṃjñakaḥ / </l>
                    <l xml:id="Su.1.3.25cd">[Su.1.3.25cd] dhūmanasyavidhiścāntyaścatvāriṃśaditi smṛtāḥ // </l>
                    <l xml:id="Su.1.3.26ab">[Su.1.3.26ab] prāyaścittaṃ praśamanaṃ cikitsā śāntikarma ca / </l>
                    <l xml:id="Su.1.3.26cd">[Su.1.3.26cd] paryāyāstasya nirdeśāccikitsāsthānamucyate // </l>
                    <l xml:id="Su.1.3.27ab">[Su.1.3.27ab] annasya rakṣā vijñānaṃ sthāvarasyetarasya ca / </l>
                    <l xml:id="Su.1.3.27cd">[Su.1.3.27cd] sarpadaṣṭaviṣajñānaṃ tasyaiva ca cikitsitam // </l>
                    <l xml:id="Su.1.3.28ab">[Su.1.3.28ab] dundubhermūṣikāṇāṃ ca kīṭānāṃ kalpa eva ca / </l>
                    <l xml:id="Su.1.3.28cd">[Su.1.3.28cd] aṣṭau kalpāḥ samākhyātā viṣabheṣajakalpanāt // </l>
                    <l xml:id="Su.1.3.29ab">[Su.1.3.29ab] adhyāyānāṃ śataṃ viṃśamevametadudīritam / </l>
                    <l xml:id="Su.1.3.29cd">[Su.1.3.29cd] ataḥ paraṃ svanāmnaiva tantramuttaramucyate // </l>
                    <l xml:id="Su.1.3.30ab">[Su.1.3.30ab] adhikṛtya kṛtaṃ yasmāttantrametadupadravān / </l>
                    <l xml:id="Su.1.3.30cd">[Su.1.3.30cd] opadravika ityeṣa tasyāgryatvānnirucyate // </l>
                    <l xml:id="Su.1.3.31ab">[Su.1.3.31ab] sandhau vartmani śukle ca kṛṣṇe sarvatra dṛṣṭiṣu / </l>
                    <l xml:id="Su.1.3.31cd">[Su.1.3.31cd] saṃvijñānārthamadhyāyā gadānāṃ tu prati prati // </l>
                    <l xml:id="Su.1.3.32ab">[Su.1.3.32ab] cikitsāpravibhāgīyo vātābhiṣyandavāraṇaḥ / </l>
                    <l xml:id="Su.1.3.32cd">[Su.1.3.32cd] paittasya ślaiṣmikasyāpi raudhirasya tathaiva ca / </l>
                    <l xml:id="Su.1.3.33ab">[Su.1.3.33ab] lekhyabhedyaniṣedhau ca chedyānāṃ vartmadṛṣṭiṣu / </l>
                    <l xml:id="Su.1.3.33cd">[Su.1.3.33cd] kriyākalpo+abhighātaśca karṇotthāstaccikitsitam // </l>
                    <l xml:id="Su.1.3.34ab">[Su.1.3.34ab] ghrāṇotthānāṃ ca vijñānaṃ tadgadapratiṣedhanam / </l>
                    <l xml:id="Su.1.3.34cd">[Su.1.3.34cd] pratiśyāyaniṣedhaśca śirogadavivecanam // </l>
                    <l xml:id="Su.1.3.35ab">[Su.1.3.35ab] cikitsā tadgadānāṃ ca śālākyaṃ tantramucyate / </l>
                    <l xml:id="Su.1.3.35cd">[Su.1.3.35cd] navagrahākṛtijñānaṃ skandasya ca niṣedhanam // </l>
                    <l xml:id="Su.1.3.36ab">[Su.1.3.36ab] apasmāraśakunyośca revatyāśca punaḥ pṛthak / </l>
                    <l xml:id="Su.1.3.36cd">[Su.1.3.36cd] pūtanāyāstathā+andhāyā maṇḍikā śītapūtanā // </l>
                    <l xml:id="Su.1.3.37ab">[Su.1.3.37ab] naigameśacikitsā ca grahotpattiḥ sayonijā / </l>
                    <l xml:id="Su.1.3.37cd">[Su.1.3.37cd] kaumāratantramityetacchārīreṣu ca kīrtitam // </l>
                    <l xml:id="Su.1.3.38ab">[Su.1.3.38ab] jvarātisāraśoṣāṇāṃ gulmahṛdrogiṇāmapi / </l>
                    <l xml:id="Su.1.3.38cd">[Su.1.3.38cd] pāṇḍūnāṃ raktapittasya mūrcchāyāḥ pānajāśca ye // </l>
                    <l xml:id="Su.1.3.39ab">[Su.1.3.39ab] tṛṣṇāyāśchardihikkānāṃ niṣedhaḥ śvāsakāsayoḥ / </l>
                    <l xml:id="Su.1.3.39cd">[Su.1.3.39cd] svarabhedacikitsā ca kṛmyudāvartinoḥ prthak // </l>
                    <l xml:id="Su.1.3.40ab">[Su.1.3.40ab] visūcikārocakayormūtrāghātavikṛcchrayoḥ / </l>
                    <l xml:id="Su.1.3.40cd">[Su.1.3.40cd] iti kāyacikitsāyāḥ śeṣamatra prakīrtitam // </l>
                    <l xml:id="Su.1.3.41ab">[Su.1.3.41ab] amānuṣaniṣedhaśca tathā+āpasmāriko+aparaḥ / </l>
                    <l xml:id="Su.1.3.41cd">[Su.1.3.41cd] unmādapratiṣedhaśca bhūtavidyā nirucyate // </l>
                    <l xml:id="Su.1.3.42ab">[Su.1.3.42ab] rasabhedāḥ svasthavṛttiryuktayastāntrikāśca yāḥ / </l>
                    <l xml:id="Su.1.3.42cd">[Su.1.3.42cd] doṣabhedā iti jñeyā adhyāyāstantrabhūṣaṇāḥ // </l>
                    <l xml:id="Su.1.3.43ab">[Su.1.3.43ab] śreṣṭhatvāduttaraṃ hyetattantramāhurmaharṣayaḥ / </l>
                    <l xml:id="Su.1.3.43cd">[Su.1.3.43cd] bahvarthasaṃgrahācchreṣṭhamuttaraṃ cāpi paścimam // </l>
                    <l xml:id="Su.1.3.44ab">[Su.1.3.44ab] śālākyatantraṃ kaumāraṃ cikitsā kāyikī ca yā / </l>
                    <l xml:id="Su.1.3.44cd">[Su.1.3.44cd] bhūtavidyeti catvāri tantre tūttarasaṃjñite // </l>
                    <l xml:id="Su.1.3.45ab">[Su.1.3.45ab] vājīkaraṃ cakitsāsu rasāyanavidhistathā / </l>
                    <l xml:id="Su.1.3.45cd">[Su.1.3.45cd] viṣatantraṃ punaḥ kalpāḥ śalyajñānaṃ samantataḥ // </l>
                    <l xml:id="Su.1.3.46ab">[Su.1.3.46ab] ityaṣṭāṅgamidaṃ tantramādidevaprakāśitam / </l>
                    <l xml:id="Su.1.3.46cd">[Su.1.3.46cd] vidhinā+adhītya yuñjānā bhavanti prāṇadā bhuvi // </l>
                    <l xml:id="Su.1.3.47">[Su.1.3.47] etaddhyavaśyamadhyeyaṃ adhītya ca karmāpyavaśyamupāsitavyaṃ ubhayajño hi bhiṣak rājārho bhavati // </l>
                    <l xml:id="Su.1.3.48">[Su.1.3.48] bhavanti cātra / </l>
                    <l xml:id="Su.1.3.48ab">[Su.1.3.48ab] yastu kevalaśāstrajñaḥ karmasvapariniṣṭhitaḥ / </l>
                    <l xml:id="Su.1.3.48cd">[Su.1.3.48cd] sa muhyatyāturaṃ prāpya prāpya bhīrurivāhavam // </l>
                    <l xml:id="Su.1.3.49ab">[Su.1.3.49ab] yastu karmasu niṣṇāto dhārṣṭyācchāstrabahiṣkṛtaḥ / </l>
                    <l xml:id="Su.1.3.49cd">[Su.1.3.49cd] sa satsu pūjāṃ nāpnoti vadhaṃ cārhati rājataḥ // </l>
                    <l xml:id="Su.1.3.50ab">[Su.1.3.50ab] ubhāvetāvanipuṇāvasamarthau svakarmaṇi / </l>
                    <l xml:id="Su.1.3.50cd">[Su.1.3.50cd] ardhavedadharāvetāvekapakṣāviva dvijau // </l>
                    <l xml:id="Su.1.3.51ab">[Su.1.3.51ab] oṣadhyo+amṛtakalpāstu śastrāśaniviṣopamāḥ / </l>
                    <l xml:id="Su.1.3.51cd">[Su.1.3.51cd] bhavantyajñairupahṛtāstasmādetān vivarjayet // </l>
                    <l xml:id="Su.1.3.52ab">[Su.1.3.52ab] snehādiṣvanabhijñā ye chedyādiṣu ca karmasu / </l>
                    <l xml:id="Su.1.3.52cd">[Su.1.3.52cd] te nihanti janaṃ lobhāt kuvaidyā nṛpadoṣataḥ // </l>
                    <l xml:id="Su.1.3.53ab">[Su.1.3.53ab] yastūbhayajño matimān sa samartho+arthasādhane / </l>
                    <l xml:id="Su.1.3.53cd">[Su.1.3.53cd] āhave karma nirvoḍhuṃ dvicakraḥ syandano yathā // </l>
                    <l xml:id="Su.1.3.54">[Su.1.3.54] atha vatsa tadetadadhyeyaṃ tathā tathopadhāraya mayā procyamānaṃ atha śucaye kṛtottarāsaṅgāyāvyākulayopasthitāyādhyayanakāle śiṣyāya yathāśakti gururupadiśet padaṃ pādaṃ ślokaṃ vā te ca padapādaślokābhūyaḥ krameṇānusaṃdheyāḥ evamekaikaśo ghaṭayedātmanā cānupaṭhet adrutamavilambitamaviśaṇkitamananunāsikaṃ vyaktākṣramapīḍitavarṇamakṣibhruvauṣṭhahastairanabhinītaṃ susaṃskṛtaṃ nātyuccairnātinīcaiśca svaraiḥ paṭhet / na cāntareṇa kaścidvrajet tayoradhīyānayoḥ // </l>
                    <l xml:id="Su.1.3.55">[Su.1.3.55] bhavataścātra / </l>
                    <l xml:id="Su.1.3.55ab">[Su.1.3.55ab] śucirguruparo dakṣastandrānidrāvivarjitaḥ / </l>
                    <l xml:id="Su.1.3.55cd">[Su.1.3.55cd] paṭhannetena vidhinā śiṣyaḥ śāstrāntamāpnuyāt // </l>
                    <l xml:id="Su.1.3.56ab">[Su.1.3.56ab] vāksauṣṭhave+arthavijñāne prāgalbhye karmanaipuṇe / </l>
                    <l xml:id="Su.1.3.56cd">[Su.1.3.56cd] tadabhyāse ca siddhau ca yatetādhyayanāntagaḥ // </l>
                    <l xml:id="Su.1.3">[Su.1.3] iti suśrutasaṃhitāhaṃ sūtrasthāne+adhyayanasaṃpradānīyo nāma tṛtīyo+adhyāyaḥ // </l>
                </div>
                <div n="4" type="adhyāyaḥ" xml:id="suśrutasaṃhitā-body-div-1-div-4">
                    <head xml:id="suśrutasaṃhitā-body-div-1-div-4-head">caturtho+adhyāyaḥ /</head>
                    <l xml:id="Su.1.4.1">[Su.1.4.1] athātaḥ prabhāṣaṇīyamadhyāyaṃ vyākhyāsyāmaḥ // </l>
                    <l xml:id="Su.1.4.2">[Su.1.4.2] yāthovāca bhagavān dhanvantariḥ // </l>
                    <l xml:id="Su.1.4.3">[Su.1.4.3] adhigatamapyadhyayanamaprabhāṣitamarthataḥ kharasya candanabhāra iva kevalaṃ pariśramakaraṃ bhavati // </l>
                    <l xml:id="Su.1.4.4">[Su.1.4.4] bhavati cātra / </l>
                    <l xml:id="Su.1.4.4ab">[Su.1.4.4ab] yathā kharaścandanabhāravāhī bhārasya vettā na tu candanasya / </l>
                    <l xml:id="Su.1.4.4cd">[Su.1.4.4cd] evaṃ hi śāstrāṇi baḥūnyadhītya cārtheṣu mūḍhāḥ kharavadvahanti // </l>
                    <l xml:id="Su.1.4.5">[Su.1.4.5] tasmāt saviṃśamadhyāyaśatamanupadapādaślokamanuvarṇayitavyamanuśrotavyaṃ ca kasmāt sūkṣmā hi dravyarasaguṇavīryavipākadoṣadhātumalāśayamarmasirāsnāyusandhyasthigarbhasaṃbhavadravyasamūhavibhāgāstathā pranaṣṭaśalyoddharaṇavraṇaviniścayabhagnavikalpāḥ sādhyayāpyapratyākhyeyatā ca vikārāṇāmevamādayaścānye sahasraśo viśeṣā ye vicintyamānā vimalavipulabuddherapi buddhimākulīkuryuḥ kiṃ punaralpabuddheḥ tasmādavaśyamanupadapādaślokamanuvarṇayitavyamanuśrotavyaṃ ca // </l>
                    <l xml:id="Su.1.4.6">[Su.1.4.6] anyaśāstropapannānāṃ cārthānāmihopanītānāmarthavaśātteṣāṃ tadvidyebhya eva vyākhyānamanuśrotavyaṃ kasmāt nahyekasmin śāstre śakyaḥ sarvaśāstrāṇāmavarodhaḥ kartum // </l>
                    <l xml:id="Su.1.4.7">[Su.1.4.7] bhavanti cātra / </l>
                    <l xml:id="Su.1.4.7ab">[Su.1.4.7ab] ekaṃ śāstramadhīyāno na vidyācchāstraniścayam / </l>
                    <l xml:id="Su.1.4.7cd">[Su.1.4.7cd] tasmādbahuśrutaḥ śāstraṃ vijānīyāccikitsakaḥ // </l>
                    <l xml:id="Su.1.4.8ab">[Su.1.4.8ab] śāstraṃ gurumukhodbīrṇamādāyopāsya cāsakṛt / </l>
                    <l xml:id="Su.1.4.8cd">[Su.1.4.8cd] yaḥ karmakurute vaiyaḥ sa vaidyo+anye tu taskarāḥ // </l>
                    <l xml:id="Su.1.4.9ab">[Su.1.4.9ab] aupadhenavamaurabhraṃ sauśrutaṃ pauṣkalāvatam / </l>
                    <l xml:id="Su.1.4.9cd">[Su.1.4.9cd] śeṣāṇāṃ śalyatantrāṇāṃ mūlānyetāni nirdiśet // </l>
                    <l xml:id="Su.1.4">[Su.1.4] iti suśrutasaṃhitāyāṃ sūtrasthāne prabhāṣanīyo nāma caturtho+adhyāyaḥ // </l>
                </div>
                <div n="5" type="adhyāyaḥ" xml:id="suśrutasaṃhitā-body-div-1-div-5">
                    <head xml:id="suśrutasaṃhitā-body-div-1-div-5-head">pañcamo+adhyāyaḥ /</head>
                    <l xml:id="Su.1.5.1">[Su.1.5.1] athāto+agropaharaṇīyamadhyāyaṃ vyākhyāsyāmaḥ // </l>
                    <l xml:id="Su.1.5.2">[Su.1.5.2] yathovāca bhagavān dhanvantariḥ // </l>
                    <l xml:id="Su.1.5.3">[Su.1.5.3] trividhaṃ karma pūrvakarma pradhānakarma paścātkarmeti tadvyādhīṃ prati pratyupadekṣyāmaḥ // </l>
                    <l xml:id="Su.1.5.4">[Su.1.5.4] asmin śāstre śāstrakarmaprākhānyācchastrakarmaiva tāvat pūrvamupadekṣyāmastatsambhārāṃśca // </l>
                    <l xml:id="Su.1.5.5">[Su.1.5.5] tacca śastrakarmā+aṣṭavidhaṃ tadyathā chedyaṃ bhedyaṃ lekhyaṃ vedhyaṃ eṣyaṃ āhāryaṃ visrāvyaṃ sīvyamiti // </l>
                    <l xml:id="Su.1.5.6">[Su.1.5.6] ato+anyataṃ karma cikīrśatā vaidyena pūrvamevopakalpayitavyāni yantraśastrakṣārāgniśalākāśṛṅgajalaukālābūjāmbavauṣṭhapicuprotasūtrapatrapaṭṭamadhughṛtavasāpayastailatarpaṇakaṣāyālepanakalkavyajanaśītoṣṇodakakaṭāhādīni parikarmiṇaśca snigdhāḥ sthirā balavantaḥ // </l>
                    <l xml:id="Su.1.5.7">[Su.1.5.7] tataḥ praśasteṣu tithikaraṇamuhūrtanakṣatreṣu dadhyakṣatānnapānaratnairagniṃ viprān miṣajaścārcayitvā kṛtabalimaṅgalasvastivācanaṃ laghubhuktavantaṃ prāṅnukhamāturamupaveśya yantrayitvā pratyṅnukho vaidyo marmasirāsnāyusandhyasthidhamanīḥ pariharan anulomaṃ śastraṃ nidadhyādāpūyadarśanāt sakṛdevāpaharecchastramāśu ca mahatsvapi ca pākeṣu dvyaṅgulāntaraṃ tryaṅgulāntaraṃ vā śastrapadamuktam // </l>
                    <l xml:id="Su.1.5.8">[Su.1.5.8] tatrāyato viṣālaḥ samaḥ suvibhakto nirāśraya iti vraṇaguṇāḥ </l>
                    <l xml:id="Su.1.5.9">[Su.1.5.9] bhavatścātra / </l>
                    <l xml:id="Su.1.5.9ab">[Su.1.5.9ab] āyataśca viśālaśca suvibhakto nirāśrayaḥ / </l>
                    <l xml:id="Su.1.5.9cd">[Su.1.5.9cd] prāptakālakṛtaścāpi vraṇaḥ karmaṇi śasyate // </l>
                    <l xml:id="Su.1.5.10ab">[Su.1.5.10ab] śauryamāśukriyā śastrataikṣṇyamasvedavepathu / </l>
                    <l xml:id="Su.1.5.10cd">[Su.1.5.10cd] asaṃmohaśca vaidyasya śastrakarmaṇi śasyate // </l>
                    <l xml:id="Su.1.5.11">[Su.1.5.11] ekena vā vraṇenā+aṣudhyamāne nā+antarā buddhyā+avekṣyāparān vraṇān kuryāt // </l>
                    <l xml:id="Su.1.5.12">[Su.1.5.12] bhavati cātra / </l>
                    <l xml:id="Su.1.5.12ab">[Su.1.5.12ab] yato yato gatiṃ vidyādutsaṅgo yatra yatra ca / </l>
                    <l xml:id="Su.1.5.12cd">[Su.1.5.12cd] tatra tatra vraṇaṃ kuryādyathā doṣo na niṣṭhati // </l>
                    <l xml:id="Su.1.5.13">[Su.1.5.13] tatra bhrūgaṇḍaśaṅkhalalāṭākṣipuṭauṣṭhadantaveṣṭakakṣākukṣivaṅkṣaṇeṣu tiyak cheda uktaḥ // (?</l>
                    <l xml:id="Su.1.5.14ab">[Su.1.5.14ab] candramaṇḍalavacchedān pāṇipādeṣu kārayet / </l>
                    <l xml:id="Su.1.5.14cd">[Su.1.5.14cd] ardhacandrākṛtīṃścāpi gude meḍhre ca buddhimān //) </l>
                    <l xml:id="Su.1.5.15">[Su.1.5.15] anyathā tu sirāsnāyucchedanaṃ atimātraṃ vedanā cirādvraṇasaṃroho māṃsakandīprādurbhāvaśceti // </l>
                    <l xml:id="Su.1.5.16">[Su.1.5.16] mūḍhagarbhodarārśo+aśmarībhagandaramukharogeṣvabhuktavataḥ karma kurvīta // </l>
                    <l xml:id="Su.1.5.17">[Su.1.5.17] tataḥ śastramavacārya śītābhiradbhirāturamāśvāsya samantāt paripīḍyāṅgulyā vraṇamabhimṛdya(ā.jya) prakṣālya kaṣāyeṇa protenodakamādāya tilakalkamadhusarpiḥpragāḍhāmauṣadhayuktāṃ nātisnigdhāṃ nātirūkṣāṃ vartiṃ praṇidadhyāt tataḥ kalkenācchādya ghanāṃ kavalikāṃ dattvā vastrapaṭṭena badhnīyāt vedanārakṣoghnairdhūpairdhūpayet rakṣoghnaiśca mantnrai rakṣāṃ kurvīta // </l>
                    <l xml:id="Su.1.5.18">[Su.1.5.18] tato guggulvagurusarjarasavacāgaurasarṣapacūrṇairlavaṇanimbapatravimiśrairājyayuktairdhūpayet ājyaśeṣeṇa cāsya prāṇān samālabheta // </l>
                    <l xml:id="Su.1.5.19">[Su.1.5.19] udakumbhāccāpo gṛhītvāprokṣayan rakṣākarma kuyāt //tadvakṣyāmaḥ </l>
                    <l xml:id="Su.1.5.20ab">[Su.1.5.20ab] kṛtyānāṃpratighātārthaṃ tathā rakṣobhayasya ca / </l>
                    <l xml:id="Su.1.5.20cd">[Su.1.5.20cd] rakṣākarma kariṣyāmi brahmā tadanumanyatām // </l>
                    <l xml:id="Su.1.5.21ab">[Su.1.5.21ab] nāgāḥ piśācā gandharvāḥ pitaro yakṣarākṣasāḥ / </l>
                    <l xml:id="Su.1.5.21cd">[Su.1.5.21cd] abhidravanti ye ye tvāṃ brahmādyā ghnantu tān sadā // </l>
                    <l xml:id="Su.1.5.22ab">[Su.1.5.22ab] pṛthivyāmantarīkṣe ca ye caranti niśācarāḥ / </l>
                    <l xml:id="Su.1.5.22cd">[Su.1.5.22cd] dikṣu vāstunivāsāśca pāntu tvāṃ te namaskṛtāḥ // </l>
                    <l xml:id="Su.1.5.23ab">[Su.1.5.23ab] pāntu tvāṃ munayo brāhayā divyā rājarṣayastathā / </l>
                    <l xml:id="Su.1.5.23cd">[Su.1.5.23cd] parvatāścaiva nadyaśca sarvāḥ sarve ca sāgarāḥ // </l>
                    <l xml:id="Su.1.5.24ab">[Su.1.5.24ab] sgnī rakṣatu te jihvāṃ prāṇān vāyustathaiva ca / </l>
                    <l xml:id="Su.1.5.24cd">[Su.1.5.24cd] somo vyānamapāna te parjanyaḥ parirakṣatu // </l>
                    <l xml:id="Su.1.5.25ab">[Su.1.5.25ab] udānaṃ vidyutaḥ pāntu samānaṃ stanayitnavaḥ / </l>
                    <l xml:id="Su.1.5.25cd">[Su.1.5.25cd] balamindro balapatirmanurmanye matiṃ tathā // </l>
                    <l xml:id="Su.1.5.26ab">[Su.1.5.26ab] kāmāṃste pāntu gandharvāḥ sattvamindro+abhirakṣatu / </l>
                    <l xml:id="Su.1.5.26cd">[Su.1.5.26cd] prajñāṃ te varuṇo rājā samudro nābhimaṇḍalam // </l>
                    <l xml:id="Su.1.5.27ab">[Su.1.5.27ab] cakṣuḥ sūryo diśaḥ śrotre candramāḥ pātu te manaḥ / </l>
                    <l xml:id="Su.1.5.27cd">[Su.1.5.27cd] nakṣatrāṇi sadā rūpaṃ chāyāṃ pāntu niśāstava // </l>
                    <l xml:id="Su.1.5.28ab">[Su.1.5.28ab] retastvāpyāyayantvāpo romāṇyoṣadhayastathā / </l>
                    <l xml:id="Su.1.5.28cd">[Su.1.5.28cd] ākāśaṃ khāni te pātu dehāṃ tava vasundharā // </l>
                    <l xml:id="Su.1.5.29ab">[Su.1.5.29ab] vaiṣvānaraḥ śiraḥ pātu viṣṇustava parākramam / </l>
                    <l xml:id="Su.1.5.29cd">[Su.1.5.29cd] pauruśaṃ puruṣaśreṣṭho brahmā+ātmānaṃ dhruvo bhruvau // </l>
                    <l xml:id="Su.1.5.30ab">[Su.1.5.30ab] etā dehe viśeṣeṇa tava nityā hi devatāḥ / </l>
                    <l xml:id="Su.1.5.30cd">[Su.1.5.30cd] etāstvāṃ satataṃ pāntu dīrghamāyuravāpnuhi // </l>
                    <l xml:id="Su.1.5.31ab">[Su.1.5.31ab] svasti te bhagavān brahmā svasti devāśca kurvatām / [</l>
                    <l xml:id="Su.1.5.31cd">[Su.1.5.31cd] svasti te candrasūryau ca svasti nāradaparvatau /] </l>
                    <l xml:id="Su.1.5.31ef">[Su.1.5.31ef] svastyagniścaiva vāyuśca svasti devāḥ sahendragāḥ // </l>
                    <l xml:id="Su.1.5.32ab">[Su.1.5.32ab] pitāmahakṛtā rakṣā svastyāyurvardhatāṃ tava / </l>
                    <l xml:id="Su.1.5.32cd">[Su.1.5.32cd] ītayaste praśāmyantu sadā bhava gatavyathaḥ // </l>
                    <l xml:id="Su.1.5.33">[Su.1.5.33] iti svāhā // </l>
                    <l xml:id="Su.1.5.33ab">[Su.1.5.33ab] etairvedātmakairmantraiḥ iṛtyāvyādhivināśanaiḥ / </l>
                    <l xml:id="Su.1.5.33cd">[Su.1.5.33cd] mayaivaṃ kṛtarakṣastvaṃ dīrghamāyuravāpnuhi // </l>
                    <l xml:id="Su.1.5.34">[Su.1.5.34] tataḥ kṛtarakṣamāturamāgāraṃ praveśya ācārikamādiśet // </l>
                    <l xml:id="Su.1.5.35">[Su.1.5.35] tatastṛtīye+ahani vimucyaivameva badhnīyādvastrapaṭṭena na cainaṃ tvaramāṇo+aparedyurmokṣayet // </l>
                    <l xml:id="Su.1.5.36">[Su.1.5.36] dvitīyadivasaparimokṣaṇādvigrathito vraṇaścirādupasaṃrohati tīvrarujaśca bhavati // </l>
                    <l xml:id="Su.1.5.37">[Su.1.5.37] ata ūrdhvaṃ doṣakālabalādīnavekṣya kaṣāyālepanabandhāhārācārān vedadhyāt // </l>
                    <l xml:id="Su.1.5.38">[Su.1.5.38] na cainaṃ tvaramāṇaḥ sāntardoṣaṃ ropayet sa hyalpenāpyapacāreṇābhyantaramutsaṅgaṃ kṛtvā bhūyo+api vikaroti / </l>
                    <l xml:id="Su.1.5.39">[Su.1.5.39] bhavanti cātra // </l>
                    <l xml:id="Su.1.5.39ab">[Su.1.5.39ab] tasmādantarbahiścaiva suśuddhaṃ ropayedvraṇam / </l>
                    <l xml:id="Su.1.5.39cd">[Su.1.5.39cd] rūḍhe+apyajīrṇavyāyāmavyavāyādīn vivarjayet / </l>
                    <l xml:id="Su.1.5.39ef">[Su.1.5.39ef] harṣaṃ krodhaṃ bhayaṃ cāpi yāvat sthairyopasaṃbhavāt // </l>
                    <l xml:id="Su.1.5.40ab">[Su.1.5.40ab] hemante śiśire caiva vasante cāpi mokṣayet / </l>
                    <l xml:id="Su.1.5.40cd">[Su.1.5.40cd] tryahāddvyahāccharadgrīṣmavarṣāsvapi ca buddhimān // </l>
                    <l xml:id="Su.1.5.41ab">[Su.1.5.41ab] atipātiṣu rogeṣu necchedvidhimimaṃ bhiṣak / </l>
                    <l xml:id="Su.1.5.41cd">[Su.1.5.41cd] pradīptāgāravacchīghraṃ tatra kuryāt pratikriyām // </l>
                    <l xml:id="Su.1.5.42ab">[Su.1.5.42ab] yāvedanā śastranipātajātā tīvrā śarīraṃ pradunoti jantoḥ / </l>
                    <l xml:id="Su.1.5.42cd">[Su.1.5.42cd] ghṛtena sā śāntimupaiti siktā koṣṇena yaṣṭīmadhukānvitena // </l>
                    <l xml:id="Su.1.5">[Su.1.5] iti suśrutasaṃhitāyāṃ sūtrsthāne+agropaharaṇīyo nāma pañcamo+adhyāyaḥ // </l>
                </div>
                <div n="6" type="adhyāyaḥ" xml:id="suśrutasaṃhitā-body-div-1-div-6">
                    <head xml:id="suśrutasaṃhitā-body-div-1-div-6-head">śaṣṭho+adhyāyaḥ /</head>
                    <l xml:id="Su.1.6.1">[Su.1.6.1] athāta ṛtucaryamadhyāyaṃ vyākhyāsyāmaḥ // </l>
                    <l xml:id="Su.1.6.2">[Su.1.6.2] yathovāca bhagavān dhanvantariḥ // </l>
                    <l xml:id="Su.1.6.3">[Su.1.6.3] kālo hi nāma bhagavān svayambhuranādimadhyanidhano+atra rasavyāpatsampattī jīvitamaraṇe ca manuṣyāṇāmāyatte / sa sūkṣmāmapi kalāṃ na līyata iti kālaḥ saṃkalayati kālayati vā bhūtānīti kālaḥ // </l>
                    <l xml:id="Su.1.6.4">[Su.1.6.4] tasya saṃvatsarātmano bhagavānādityo gativiśeṣeṇa nimeṣakāṣṭhākalāmuhūrtāhorātrapakṣamāsartvayanasaṃvatsarayugapravibhāgaṃ karoti // </l>
                    <l xml:id="Su.1.6.5">[Su.1.6.5] tatra laghvakṣaroccāraṇamātro+akṣinimeṣaḥ pañcadaśā+akṣinimeṣāḥ kāṣṭhā triṃśatkāṣṭhāḥ kalā viṃśatikalo muhūrtaḥ kalādaśabhāgaśca triṃśanmuhūrtamahorātraṃ pañcadaśāhorātrāṇi pakṣaḥ sa ca dvividhaḥ śuklaḥ kṛṣṇaśca tau māsaḥ // </l>
                    <l xml:id="Su.1.6.6">[Su.1.6.6] tatra māghādayo dvādaśa māsāḥ saṃvatsaraḥ dvimāsikamṛtuṃ kṛtva ṣaḍṛtavo bhavanti te śiśiravasantagrīṣmavarṣāśaraddhemantāḥ teṣaṃ tapastapsyau śiśiraḥ madhumādhavau vasantaḥ śuciśukrau grīṣmaḥ nabhonabhasyau varśāḥ iṣorjau śarat sahaḥsahasyau hemanta iti // </l>
                    <l xml:id="Su.1.6.7">[Su.1.6.7] ta ete śītoṣṇavarṣalakṣaṇāścandrādityayoḥ kālavibhāgakaratvādayane dve bhavato dakṣiṇamuttaraṃ ca / tayordakṣiṇaṃ varṣāśaraddhemantāḥ teṣu bhaganānāpyāyate somaḥ amlalavaṇamadhurāśca rasā balavanto bhavanti uttarottaraṃ ca sarvaprāṇināṃ balamabhivardhate / uttaraṃ ca śiśiravasantagrīṣmāḥ teṣu bhagavānāpyāyate+arkaḥ tiktakaṣāyakaṭukāśca rasā balavanto bhavanti uttarottaraṃ ca sarvaprāṇināṃ balamapahīyate // </l>
                    <l xml:id="Su.1.6.8">[Su.1.6.8] bhavati cātra / </l>
                    <l xml:id="Su.1.6.8ab">[Su.1.6.8ab] śītāṃśuḥ kledayatyurvīṃ vivasvān śoṣayatyapi / </l>
                    <l xml:id="Su.1.6.8cd">[Su.1.6.8cd] tāvubhāvapi saṃśritya vāyuḥ pālayati prajāḥ // </l>
                    <l xml:id="Su.1.6.9">[Su.1.6.9] atha khalvayane dve yugapat saṃvatsaro bhavati te tu pañca yugamiti saṃjñāṃ labhante sa eṣa nimeṣādiryugaparyantaḥ kālaścakravat parivartamānaḥ kālacakramucyata ityeke // </l>
                    <l xml:id="Su.1.6.10">[Su.1.6.10] iha tu varṣāśaraddhemantavasantagrīṣmaprāvṛṣaḥ ṣaḍṛtavo bhavanti doṣopacayaprakopopaśamanimittaṃ te tu bhādrapadādyena dvimāsikena vyākhyātāḥ tadyathā bhādrapadāśvayujau varṣāḥ kārtikamārgaśīrṣau śarat pauṣamāghau hemantaḥ phālgunacaitrau vasantaḥ vaiśākhajyeṣṭhau grīṣmaḥ āṣāḍhaśrāvaṇau prāvṛḍiti // </l>
                    <l xml:id="Su.1.6.11">[Su.1.6.11] tatra varṣāsvoṣadhayastaruṇyo+alpavīryā āpaścāprasannāḥ kṣitimalaprāyāḥ tā upayujyamānā nabhasi meghāvatate jalapraklinnāyāṃ bhūmau klinnadehānāṃ prāṇināṃ śītavātaviṣṭambhitāgnīnāṃ vidahyante vidāhāt pittasaṃcayamāpādayanti sa saṃcayaḥ śaradi praviralameghe viyatyupaśuṣyati paṅke+arkakiraṇapravilāyitaḥ paittikān vyādhīn janayati / tā evauṣadhayaḥ kālapariṇāmāt pariṇatavīryā balavatyo hemante bhavantyāpaśca prasannāḥ snigdhā atyarthaṃ gurvyaśca tā upayujyamānā mandakiraṇatvādbhānoḥ satuṣārapavanopastambhitadehānāṃ dehināmavidagdhāḥ snehācchaityādgauravādupalepācca śleṣmasaṃcayamāpādayanti sa saṃcayo vasante+arakraśmipravilāyita īṣatstabdhadehānāṃ dehināṃ ślaiṣmikān vyādhīn janayati / tā evauṣadhayo nidāghe niḥsārā rūkṣā atimātraṃ laghvyo bhavantyāpaśca tā upayujyamānāḥ sūryapratāpopaśoṣitadehānāṃ dehināṃ raukṣyāllaghutvādvaiśadyācca vāyoḥ saṃcayamāpādyanti sa saṃcayaḥ prāvṛṣi cātyarthaṃ jalopaklinnāyāṃ bhūmau klinnadehānāṃ prāṇināṃ śītavātavarṣerito vātikān vyādhīn janayati / evameṣa doṣāṇāṃ saṃcayaprakopaheturuktaḥ //</l>
                    <l xml:id="Su.1.6.12">[Su.1.6.12]</l>
                    <l xml:id="Su.1.6.13">[Su.1.6.13] tatra varśāhemantagrīṣmeṣu saṃcitānāṃ doṣāṇāṃ śaradvasantaprāvṛṭsu ca prakupitānāṃ nirharaṇaṃ kartavyam // </l>
                    <l xml:id="Su.1.6.14">[Su.1.6.14] tatra paittikānāṃ vyādhīnāmupaśamo hemante ślaiṣmikāṇāṃ nidāghe vātikānāṃ śaradi svabhāvata eva ta ete saṃcayaprakopopaśamā vyākhyātāḥ // </l>
                    <l xml:id="Su.1.6.15">[Su.1.6.15] tatra pūrvāhṇe vasantasya liṅgaṃ madhyāhne grīṣmasya aparāhṇe prāvṛṣaḥ pradoṣe vārṣikāṃ śāradamardharātre pratyuṣasi haimantamupalakṣayet evamahorātramapi varṣamiva śītoṣṇavarṣalakṣaṇaṃ doṣopacayaprakopopaśamairjānīyāt // </l>
                    <l xml:id="Su.1.6.16">[Su.1.6.16] tatra avyāpanneṣvṛtuṣvavyāpannā oṣadhayo bhavantyāpaśca tā upayujyamānāḥ prāṇāyurbalavīryaujaskaryo bhavanti // </l>
                    <l xml:id="Su.1.6.17">[Su.1.6.17] teṣāṃ punarvyāpado+adṛṣṭakāritāḥ ṣītoṣṇavātavarṣāṇi khalu viparītānyoṣadhīrvyāpādayantyapaśca // </l>
                    <l xml:id="Su.1.6.18">[Su.1.6.18] tāsāmupayogādvividharogaprādurbhāvo marako vā bhavediti // </l>
                    <l xml:id="Su.1.6.19">[Su.1.6.19] tatra avyāpannānāmoṣadhīnāmapāṃ copayogaḥ // </l>
                    <l xml:id="Su.1.6.20">[Su.1.6.20] kadācidavyāpanneṣvapyṛtuṣu kṛtyābhiśāparakṣaḥkrodhādharmairupadhvasyante janapadāḥ viṣauṣadhipuṣpagandhena vāyunopanītenākramyate to deśastatra doṣaprakṛtyaviśeṣeṇa kāsaścāsavamathupratiśyāyaśirorugjvarairupatapyante grahanakṣatracaritairvā gṛhadāraśayanāsanayānavāhanamaṇiratnopakaraṇagarhitalakṣaṇanimittaprādurbhāvairvā // </l>
                    <l xml:id="Su.1.6.21">[Su.1.6.21] tatra sthānaparityāgaśāntikarmaprāyaścittamaṅgalajapahomopahārejyāñjalinamaskārataponiyamadayādānadīkṣābhyupagamadevatābrāhmaṇaguruparairbhavitavyaṃ evaṃ sādhu bhavati // </l>
                    <l xml:id="Su.1.6.22">[Su.1.6.22] ata ūrdhvamavyāpannānāmṛtūnāṃ lakṣaṇānyupadekṣyāmaḥ // </l>
                    <l xml:id="Su.1.6.23ab">[Su.1.6.23ab] vāyurvātyuttaraḥ śīto rajodhūmākulā diśaḥ / </l>
                    <l xml:id="Su.1.6.23cd">[Su.1.6.23cd] channastuṣāraiḥ saviyā himānaddhā jalāśayāḥ // </l>
                    <l xml:id="Su.1.6.24ab">[Su.1.6.24ab] darpitā dhvāṅkṣakhaṅgāhvamahiṣorabhrakuñjarāḥ / </l>
                    <l xml:id="Su.1.6.24cd">[Su.1.6.24cd] rodhrapriyaṅgupunnāgāḥ puṣpitā himasāhvaye // </l>
                    <l xml:id="Su.1.6.25ab">[Su.1.6.25ab] śiśire śītamadhikaṃ vātavṛṣṭyākulā diśaḥ / </l>
                    <l xml:id="Su.1.6.25cd">[Su.1.6.25cd] śeṣaṃ hemantavat sarvaṃ vijñeyaṃ lakṣaṇaṃ budhaiḥ // </l>
                    <l xml:id="Su.1.6.26ab">[Su.1.6.26ab] siddhavidyādharavadhūcaraṇālaktakāṅkite / </l>
                    <l xml:id="Su.1.6.26cd">[Su.1.6.26cd] malaye candanalatāpariṣvaṅgādhivāsite // </l>
                    <l xml:id="Su.1.6.27ab">[Su.1.6.27ab] vāti kāmijanānandajanano+anaṅgadīpanaḥ / </l>
                    <l xml:id="Su.1.6.27cd">[Su.1.6.27cd] dampatyormānabhiduro vasante dakṣiṇo+anilaḥ // </l>
                    <l xml:id="Su.1.6.28ab">[Su.1.6.28ab] diśo vasante vimalāḥ kānanairupaśobhitāḥ / </l>
                    <l xml:id="Su.1.6.28cd">[Su.1.6.28cd] kiṃśukāmbhojabakulacūtāśokādipuṣpitaiḥ // </l>
                    <l xml:id="Su.1.6.29ab">[Su.1.6.29ab] kokilāṣaṭpadagaṇairupagītā manoharāḥ / </l>
                    <l xml:id="Su.1.6.29cd">[Su.1.6.29cd] dakṣiṇānilasaṃvītāḥ sumukhāḥ pallavojjvalāḥ // </l>
                    <l xml:id="Su.1.6.30ab">[Su.1.6.30ab] grīṣme tīkṣṇāṃśurādityo māruto nairṛto+asukhaḥ / </l>
                    <l xml:id="Su.1.6.30cd">[Su.1.6.30cd] bhūstaptā saritastanvyo diśaḥ prajvalitā iva // </l>
                    <l xml:id="Su.1.6.31ab">[Su.1.6.31ab] bhrāntacakrāhvayugalāḥ payaḥpānākulā mṛgāḥ / </l>
                    <l xml:id="Su.1.6.31cd">[Su.1.6.31cd] dhvastavīruttṛṇalatā viparṇāṅkitapādapāḥ // </l>
                    <l xml:id="Su.1.6.32ab">[Su.1.6.32ab] prāvṛṣyambaramānaddhaṃ paścimānilakarṣitaiḥ / </l>
                    <l xml:id="Su.1.6.32cd">[Su.1.6.32cd] ambudairvidyududdyotaprasrutaistumulasvanaiḥ // </l>
                    <l xml:id="Su.1.6.33ab">[Su.1.6.33ab] komalaśyāmaśaṣpāḍhyā śakragopojjvalā mahī / </l>
                    <l xml:id="Su.1.6.33cd">[Su.1.6.33cd] kadambanīpakuṭajasarjaketakibhūṣitā // </l>
                    <l xml:id="Su.1.6.34ab">[Su.1.6.34ab] tatra varṣasu nadyo+ambhaśchanno{O.-t}khātataṭadrumāḥ / </l>
                    <l xml:id="Su.1.6.34cd">[Su.1.6.34cd] vāpyaḥ protphullakumudanīlotpalavirājitāḥ // </l>
                    <l xml:id="Su.1.6.35ab">[Su.1.6.35ab] bhūravyaktasthalaśvabhrā bahuśasyopaśobhitā / </l>
                    <l xml:id="Su.1.6.35cd">[Su.1.6.35cd] nātigarjatsravanmeghaniruddhārkagrahaṃ nabhaḥ // </l>
                    <l xml:id="Su.1.6.36ab">[Su.1.6.36ab] babhruruṣṇaḥ śaradyarkaḥ śvetābhravimalaṃ nabhaḥ / </l>
                    <l xml:id="Su.1.6.36cd">[Su.1.6.36cd] tathā sarāṃsyamburuhairbhānti haṃsāṃsaghaṭṭitaiḥ // </l>
                    <l xml:id="Su.1.6.37ab">[Su.1.6.37ab] paṅkaśuṣkadrumākīrṇā nimnonnatasameṣu bhūḥ / </l>
                    <l xml:id="Su.1.6.37cd">[Su.1.6.37cd] bāṇasaptāhvabandhūkakāśāsanavirājitā // </l>
                    <l xml:id="Su.1.6.38ab">[Su.1.6.38ab] svaguṇairatiyukteṣu viparīteṣu vā punaḥ / </l>
                    <l xml:id="Su.1.6.38cd">[Su.1.6.38cd] viṣameṣvapi vā doṣāḥ kupyantyṛtuṣu dehinām // </l>
                    <l xml:id="Su.1.6.39ab">[Su.1.6.39ab] haredvasante śleṣmāṇaṃ pittaṃ śaradi nirharet / </l>
                    <l xml:id="Su.1.6.39cd">[Su.1.6.39cd] varṣāsu śamayedvāyuṃ prāgvikārasamucchrayāt // </l>
                    <l xml:id="Su.1.6">[Su.1.6] iti suśrutasaṃhitāyāṃ sūtrasthāne ṛtucaryā nāma ṣasṭho+adhyāyaḥ // </l>
                </div>
                <div n="7" type="adhyāyaḥ" xml:id="suśrutasaṃhitā-body-div-1-div-7">
                    <head xml:id="suśrutasaṃhitā-body-div-1-div-7-head">saptamo+adhyāyaḥ /</head>
                    <l xml:id="Su.1.7.1">[Su.1.7.1] athāto yantravidhimadhyāyaṃ vyākhyāsyāmaḥ // </l>
                    <l xml:id="Su.1.7.2">[Su.1.7.2] yathovāca bhagavān dhanvantariḥ // </l>
                    <l xml:id="Su.1.7.3">[Su.1.7.3] yantraśatamekottaraṃ atrahastameva pradhānatamaṃ yantrāṇāmavagaccha (?.kiṃ kāraṇaṃ yasmāddhastādṛte yantrāṇāmapravṛttireva ) tadadhīnatvādyantrakarmaṇām // </l>
                    <l xml:id="Su.1.7.4">[Su.1.7.4] tatra manaḥśarīrābādhakarāṇi śalyāni teṣāmāharaṇopāyo yantrāṇi // </l>
                    <l xml:id="Su.1.7.5">[Su.1.7.5] tāni ṣaṭprakārāṇi tadyathā svastikayantrāṇi saṃdaṃśayantrāṇi tālayantrāṇi nāḍīyantrāṇi śalākāyantrāṇi upayantrāṇi ceti // </l>
                    <l xml:id="Su.1.7.6">[Su.1.7.6] tatra caturviṃśatiḥ svastikayantrāṇi dve saṃdaṃśayantre dve eva tālayantre viṃśatirnāḍyaḥ aṣṭāviṃśatiḥ śalākāḥ panñcaviṃśatirupayantrāṇi // </l>
                    <l xml:id="Su.1.7.7">[Su.1.7.7] tāni prāyaśo lauhāni bhavanti tatpratirūpakāṇi vā tadalābhe // </l>
                    <l xml:id="Su.1.7.8">[Su.1.7.8] tatra nānāprakārāṇāṃ vyālānāṃ mṛgapakṣiṇāṃ mukhairmukhāni yantrāṇāṃ prāyaśaḥ sadṛśāni tasmāttatsārūpyādāgamādupadeśādanyayantradarśanādyuktitaśca kārayet // </l>
                    <l xml:id="Su.1.7.9ab">[Su.1.7.9ab] samāhitāni yantrāṇi kharaślakṣṇamukhāni ca / </l>
                    <l xml:id="Su.1.7.9cd">[Su.1.7.9cd] sudṛḍhāni surūpāṇi sugrahāṇi ca kārayet // </l>
                    <l xml:id="Su.1.7.10">[Su.1.7.10] tatra svastikayantrāṇi aṣṭādaśāṅgulapramāṇāni siṃhavyāghravṛkatarakṣvṛkṣadvīpimārjāraśṛgālamṛgairivārukakākakaṅkakuraracāsabhāsaśaśaghātyulūkacilliśyenagṛdhrakrauñcabhṛṅgarājāñjalikarṇāvabhañjananandi(ā.ndī)mukhamukhāni masūrākṛtibhiḥ kīlairavabaddhāni mūle+aṅkuśavadāvṛttavāraṅgāṇi asthividaṣṭaśalyoddharaṇārthamupadiśyante // </l>
                    <l xml:id="Su.1.7.11">[Su.1.7.11] sanigraho+anigrahaśca saṃdaṃśau ṣoḍaśāṅgulau bhvataḥ tau svaṅnāṃsasirāsnāyugataśalyoddharaṇārthamupadiśyete // </l>
                    <l xml:id="Su.1.7.12">[Su.1.7.12] tālayantre dvādaśāṅgule matsyatālavadekatāladvitālake karṇanāsānāḍīśalyānāmāharaṇārtham // </l>
                    <l xml:id="Su.1.7.13">[Su.1.7.13] nāḍīyantrāṇi apyanekaprakārāṇi anekaprayojanāni ekatomukhānyubhayatomukhāni ca tāni srotogataśalyoddharaṇārthaṃ rogadarśanārthaṃ ācūṣaṇārthaṃ kriyāsaukaryārthaṃ ceti tāni srotodvārapariṇāhāni yathāyogadīrghāṇi ca / tatra bhagandarārśovraṇabastyuttarabastimūtravṛddhidakodaradhūmaniruddhaprakaśasanniruddhagudayantrāṇyalābūśṛṅgayantrāṇi coprariṣṭādvakṣyāmaḥ // </l>
                    <l xml:id="Su.1.7.14">[Su.1.7.14] śalākāyantrāṇyapi nānāprakārāṇi nānāprayojanāni yathāyogapariṇāhadīrghāṇi ca teṣāṃ gaṇḍūpadasarpaphaṇaśarapuṅkhabaḍiśamukhe dve dve eṣaṇavyūhanacālanāharaṇārthamupadiśyete masūradalamātramukhe dve kiṃcidānatāgre srotogataśalyoddharaṇārthaṃ ṣaṭ kārpāsakṛtoṣṇīṣāṇi pramārjanakriyāsu trīṇi darvyākṛtīni khallamukhāni kṣārauṣadhapraṇidhānārthaṃ trīṇyanyāni jāmbavavadanāni trīṇyaṅkuśavadanāni ṣaḍevāgnikarmasvabhipretāni nāsārbudaharaṇārthamekaṃ kolāsthidalamātramukhaṃ khallatīkṣṇoṣṭhaṃ añjanārthamekaṃ kalāyaparimaṇḍalamubhuyato mukulāgraṃ mūtramārgaviśodhanārthamekaṃ mālatīpuṣpavṛntāgrapramāṇaparimaṇḍalamiti // </l>
                    <l xml:id="Su.1.7.15">[Su.1.7.15] upayantrāṇyapi-rajjuveṇikāpaṭṭacarmāntavalkalalatāvastrāṣṭhīlāśmamudgarapāṇipādatalāṅgulijihvādantanakhamukhabālāśvakaṭakaśākhāṣṭhīvanapravāhaṇaharṣāyaskāntamayāni kṣārāgnibheṣajāni ceti // </l>
                    <l xml:id="Su.1.7.16ab">[Su.1.7.16ab] etāni dehe sarvasmin dehasyāvayave tathā / </l>
                    <l xml:id="Su.1.7.16cd">[Su.1.7.16cd] saṃdhau koṣṭhe dhamanyāṃ ca yathāyogaṃ prayojayet // </l>
                    <l xml:id="Su.1.7.17">[Su.1.7.17] yantrakarmāṇi tu nirghātanapūraṇabandhanavyūhanavartanacālanavivartanavivaraṇapīḍanamārgaviśodhanavikarṣaṇāharaṇāñchanonnamanavinamanabhañjanonmathanācūṣaṇaiṣaṇadāraṇarjūkaraṇaprakṣālanapradhamanapramārjanāni caturviṃśatiḥ // </l>
                    <l xml:id="Su.1.7.18ab">[Su.1.7.18ab] svabuddhyā cāpi vibhajedyantrakarmāṇi buddhimān / </l>
                    <l xml:id="Su.1.7.18cd">[Su.1.7.18cd] asaṃkhyeyavikalpatvācchalyānāmiti niścayaḥ // </l>
                    <l xml:id="Su.1.7.19">[Su.1.7.19] tatra atisthūlaṃ asāraṃ atidīrghaṃ atihrasvaṃ agrāhi viṣamagrāhi vakraṃ śithilaṃ atyunnataṃ mṛdukīlaṃ mṛdumukhaṃ mṛdupāśamiti dvādaśa yantradoṣāḥ // </l>
                    <l xml:id="Su.1.7.20ab">[Su.1.7.20ab] etairdoṣairvinirmuktaṃ yantramaṣṭādaśāṅgulam / </l>
                    <l xml:id="Su.1.7.20cd">[Su.1.7.20cd] praśastaṃ bhiṣajā jñeyaṃ taddhi karmasu yojayet // </l>
                    <l xml:id="Su.1.7.21ab">[Su.1.7.21ab] dṛśyaṃ siṃhamukhādyaistu gūḍhaṃ kaṅkamukhādibhiḥ / </l>
                    <l xml:id="Su.1.7.21cd">[Su.1.7.21cd] nirharettu śanaiḥ śalyaṃ śa(ā.śā)strayuktivyapekṣayā // </l>
                    <l xml:id="Su.1.7.22ab">[Su.1.7.22ab] ni(ā.vi)vartate sādhvavagāhate ca śalyaṃ nigṛhyoddharate ca yasmāt // </l>
                    <l xml:id="Su.1.7.22cd">[Su.1.7.22cd] yantreṣvataḥ kaṅkamukhaṃ pradhānaṃ sthāneṣu sarveṣvadhi(ā.vi)kāri caiva // </l>
                    <l xml:id="Su.1.7">[Su.1.7] iti suśrutasaṃhitāyāṃ sūtrasthāne yantravidhirnāma saptamo+adhyāyaḥ // </l>
                </div>
                <div n="8" type="adhyāyaḥ" xml:id="suśrutasaṃhitā-body-div-1-div-8">
                    <head xml:id="suśrutasaṃhitā-body-div-1-div-8-head">aṣṭamo+adhyāyaḥ /</head>
                    <l xml:id="Su.1.8.1">[Su.1.8.1] athātaḥ śastrāvacāraṇīyamadhyāyaṃ vyākhyāsyāmaḥ // </l>
                    <l xml:id="Su.1.8.2">[Su.1.8.2] yathovāca bhagavān dhanvantariḥ // </l>
                    <l xml:id="Su.1.8.3">[Su.1.8.3] viṃśatiḥ śāstrāṇi tadyathā maṇḍalāgrakarapatravṛddhipatranakhaśastramudrikotpalapatrakārdhadhārasūcīkuśapatrāṭīmukhaśarārimaukhāntarmukhatrikūrcakakuṭhārikāvrīhimukhārāvetasapatrakabaḍiśadantaśaṅkveṣaṇya iti // </l>
                    <l xml:id="Su.1.8.4">[Su.1.8.4] tatra maṇḍalāgrakarapatre syātāṃ chedane lekhane ca vṛddhipatranakhaśastramudrikotpalapatrakārdhadhārāṇi chedane bhedane ca sūcīkuśapatrāṭīmukhaśarārimukhāntarmukhatrikūrcakāni visrāvaṇe kuṭhārikāvrīhimukhārāvetasapatrakāṇi vyadhane sūcī ca baḍiśaṃ dantaśaṅkuścāharaṇe eṣaṇyeṣaṇe ānulobhye ca sūcyaḥ sīvane ityaṣṭavidhe karmaṇyupayogaḥ śastrāṇāṃ vyākkhyātaḥ // </l>
                    <l xml:id="Su.1.8.5">[Su.1.8.5] teṣamatha yathāyogaṃ grahaṇasamāsopāyaḥ karmasuvakṣyate tatra vṛddhipatraṃ vṛntaphalasādhāraṇe bhāge gṛhṇīyādbhedanānyevaṃ sarvāṇi vṛddhipatraṃ maṇḍalāgraṃ ca kiṃciduttānena pāṇinā lekhane bahuśo+avacāryaṃ vṛntāgre visrāvaṇāni viśeṣeṇa tu bālavṛddhasukumārabhīrunārīṇāṃ rājñāṃ rājaputrāṇāṃ ca trikūrcakena visrāvayet talapracchāditavṛntamaṅguṣṭhapradeśinībhyāṃ vrīhimukhaṃ kuṭhārikāṃ vāmahastanyastāmitarahastamadhyamāṅgulyā+aṅguṣṭhaviṣṭabdhayā+abhihanyāt ārākarapatraiṣaṇyo mūle śeṣāṇi tu yathāyogaṃ kṛhṇīyāt // </l>
                    <l xml:id="Su.1.8.6">[Su.1.8.6] teṣāṃ nāmabhirevākṛtayaḥ prāyeṇa vyākhyātāḥ // </l>
                    <l xml:id="Su.1.8.7">[Su.1.8.7] tatra nakhaśastraiṣaṇyāvaṣṭāṅgule sūcyo vakṣyante (? pradeśinyagraparvapradeśapramāṇā mudrikā daśāṅgulā śarārimukhī sā ca kartarīti kathyate /) śeṣāṇi tu ṣaḍaṅgulāni // </l>
                    <l xml:id="Su.1.8.8">[Su.1.8.8] tāni sugrahāṇi sulohāni sudhārāṇi surūpāṇi susamāhitamukhāgrāṇi akarālāni ceti śastrasaṃpat // </l>
                    <l xml:id="Su.1.8.9">[Su.1.8.9] tatra vakraṃ kuṇṭhaṃ khaṇḍaṃ kharadhāraṃ atisthūlaṃ atitucchaṃ atidīrghaṃ atihrasvaṃ ityaṣṭau śastradoṣāḥ / ato viparītaguṇamādadīta anyatra karapatrāt taddhi kharadhāramasthicchedanārtham// </l>
                    <l xml:id="Su.1.8.10">[Su.1.8.10] tatra dhārā bhedanānāṃ māsūrī lekhanānāmardhamāsūrī vyadhanānāṃ visrāvaṇānāṃ ca kaiśikī chedanānāmardhakaiśikīti // </l>
                    <l xml:id="Su.1.8.11">[Su.1.8.11] baḍiśaṃ dantaśaṅkuścānatāgre / tīkṣṇakaṇṭakaprathamayavapatramukhyeṣaṇī (? gaṇḍūpadākāramukhī ca ) // </l>
                    <l xml:id="Su.1.8.12">[Su.1.8.12] teṣāṃ pāyanā trividhā kśārodakataileṣu / tatra kṣārapāyitaṃ śaraśalyāsthicchedaneṣu udakapāyitaṃ māṃsacchedanabhedanapāṭaneṣu tailapāyitaṃ sirāvyadhanasnāyucchedaneṣu // </l>
                    <l xml:id="Su.1.8.13">[Su.1.8.13] teṣāṃ niśānārthaṃ ślakṣṇaśilā māṣavarṇā dhārāsaṃsthāpanārthaṃ śālmalīphalakamiti // </l>
                    <l xml:id="Su.1.8.14">[Su.1.8.14] bhavati cātra / </l>
                    <l xml:id="Su.1.8.14ab">[Su.1.8.14ab] yadā suniśitaṃ śastraṃ romacchedi susaṃsthitam / </l>
                    <l xml:id="Su.1.8.14cd">[Su.1.8.14cd] sugṛhītaṃ pramāṇena tadā karmasu yojayet // </l>
                    <l xml:id="Su.1.8.15">[Su.1.8.15] anuśastrāṇi tu tvaksārasphaṭikakācakuruvindajalaukognikṣāranakhagojīśephālikāśākapatrakarīrabālāṅgulaya iti // </l>
                    <l xml:id="Su.1.8.16ab">[Su.1.8.16ab] śiṣūnāṃ śastrabhīrūṇāṃ śastrābhāve ca yojayet / </l>
                    <l xml:id="Su.1.8.16cd">[Su.1.8.16cd] tvaksārādicaturvargaṃ chedye ca buddhimān // </l>
                    <l xml:id="Su.1.8.17ab">[Su.1.8.17ab] āhāryacchedyabhedyeṣu nakhaṃ śakyeṣu yojayet / </l>
                    <l xml:id="Su.1.8.17cd">[Su.1.8.17cd] vidhiḥ pravakṣyate paścāt kṣāravahnijalaukasām // </l>
                    <l xml:id="Su.1.8.18ab">[Su.1.8.18ab] ye syurmukhagatā rogā netravartmagatāśca ye / </l>
                    <l xml:id="Su.1.8.18cd">[Su.1.8.18cd] gojīśephālikāśākapatrairvisrāvayettu tān // </l>
                    <l xml:id="Su.1.8.19ab">[Su.1.8.19ab] eṣyeṣveṣaṇyalābhe tu bālāṅgulyaṅkurā hitāḥ / </l>
                    <l xml:id="Su.1.8.19cd">[Su.1.8.19cd] śastrāṇyetāni matimān śuddhaśaikyāyasāni tu / </l>
                    <l xml:id="Su.1.8.19ef">[Su.1.8.19ef] kārayet karaṇaprāptaṃ karmāraṃ karmakovidam // </l>
                    <l xml:id="Su.1.8.20ab">[Su.1.8.20ab] prayogajñasya vaidyasya siddhirbhavati nityaśaḥ / </l>
                    <l xml:id="Su.1.8.20cd">[Su.1.8.20cd] tasmāt paricayaṃ kuryācchastrāṇāṃ grahaṇe sadā // </l>
                    <l xml:id="Su.1.8">[Su.1.8] iti suśrutasaṃhitāyāṃ sūtrasthāne śastrāvacāraṇīyo nāmāṣṭamo+adhyāyaḥ // </l>
                </div>
                <div n="9" type="adhyāyaḥ" xml:id="suśrutasaṃhitā-body-div-1-div-9">
                    <head xml:id="suśrutasaṃhitā-body-div-1-div-9-head">navamo+adhyāyaḥ /</head>
                    <l xml:id="Su.1.9.1">[Su.1.9.1] athāto yogyāsūtrīyamadhyāyaṃ vyākhyāsyāmaḥ // </l>
                    <l xml:id="Su.1.9.2">[Su.1.9.2] yathovāca bhagavān dhanvantariḥ // </l>
                    <l xml:id="Su.1.9.3">[Su.1.9.3] adhigatasarvaśāstrārthamapi śiṣyaṃ yogyāṃ kārayet / snehādiṣu chedyādīṣu ca karmapathamupadiśet / subahuśruto+apyakṛtayogyaḥ karmasvayogyo bhavati // </l>
                    <l xml:id="Su.1.9.4">[Su.1.9.4] tatra puṣpaphalālābūkālindakatrapusai(ā.so)rvārukarkārukaprabhṛtiṣu chedyaviśeṣān darśayet utkartanaparikartanāni copadiśet dṛtibastiprasevakaprabhṛtiṣūdakapaṅkapūrṇeṣu bhedyayogyāṃ saromṇi carmaṇyātate lekhyasya mṛtapaśusirāsūtpalanāleṣu ca vedhyasya ghuṇopahatakāṣṭhaveṇunalanālīśuṣkālābūmukheṣveṣyasya panasabimbībilvaphalamajjamṛtapaśudanteṣvāhāryasya madhūcchiṣṭopalipte śālmalīphalake visrāvyasya sūkṣmaghanavastrāntayormṛducarmāntayośca sīvyasya pustamayapuruśāṅgapratyaṅgaviśeṣeṣu bandhanayogyāṃ mṛducarmamāṃsapeśīṣūtpalanāleṣu ca karṇasandhibandhayogyāṃ mṛduṣu māṃsakhaṇḍeṣvagnikṣārayogyāṃ udakapūṇaghaṭapārśvasrotasyalābūmukhādiṣu ca netrapraṇidhānabastivraṇabastipīḍanayogyāmiti // </l>
                    <l xml:id="Su.1.9.5">[Su.1.9.5] bhavataścātra / </l>
                    <l xml:id="Su.1.9.5ab">[Su.1.9.5ab] evamādiṣu medhāvī yogyārheṣu yathāvidhi / </l>
                    <l xml:id="Su.1.9.5cd">[Su.1.9.5cd] dravyeṣu yogyāṃ kurvāṇo na pramuhyati karmasu // </l>
                    <l xml:id="Su.1.9.6ab">[Su.1.9.6ab] tasmāt kauśalamanvicchan śastrakṣārāgnikarmasu / </l>
                    <l xml:id="Su.1.9.6cd">[Su.1.9.6cd] yasya yatreha sādharmyaṃ tatra yogyāṃ samācaret // </l>
                    <l xml:id="Su.1.9">[Su.1.9] iti suśrutasaṃhitāyāṃ sūtrasthāne yogyāsūtrīyo nāma navamo+adhyāyaḥ // </l>
                </div>
                <div n="10" type="adhyāyaḥ" xml:id="suśrutasaṃhitā-body-div-1-div-10">
                    <head xml:id="suśrutasaṃhitā-body-div-1-div-10-head">daśamo+adhyāyaḥ /</head>
                    <l xml:id="Su.1.10.1">[Su.1.10.1] athāto viśikhānupraveśanīyamadhyāyaṃ vyākhyāsyāmaḥ // </l>
                    <l xml:id="Su.1.10.2">[Su.1.10.2] yathovāca bhagavān dhanvantariḥ // </l>
                    <l xml:id="Su.1.10.3">[Su.1.10.3] adhigatatantreṇopāsitatantrārthena dṛṣṭakarmaṇā kṛtayogyena śāstraṃ nigadatā rājānujñātena nīcanakharomṇā ṣucinā śuklavastraparihitena chatravatā daṇḍahastena sopānatkenānuddhataveśena sumanasā kalyāṇābhivyāhāreṇākuhakena bandhubhūtena bhūtānāṃ susahāyavatā vaidyena niśikhā+anupraveṣṭavyā // </l>
                    <l xml:id="Su.1.10.4">[Su.1.10.4] tato dūtanimittaśakunamaṅgalānulomyenāturagṛhamabhigamya upaviśya āturamabhipaśyet spṛśet pṛcchecca tribhiretairvijñānopāyai rogāḥ prāyaśo veditavyā ityeke tattu na samyak ṣaḍvidho hi rogāṇāṃ vijñānopāyaḥ tadyathā pañcabhiḥ śrotrādibhiḥ praśnena ceti // </l>
                    <l xml:id="Su.1.10.5">[Su.1.10.5] tatra śrotrendriyavijñeyā viśeṣā rogeṣu vraṇāsrāvanijñānīyādiṣu vakṣyante tatra saphenaṃ raktamīrayannanilaḥ saśabdo nirgacchati ityevamādayaḥ sparśanendriyavijñeyāḥ śītoṣṇaślakṣṇakarkaśamṛdukaṭhinatvādayaḥ sparśaviśeṣā jvaraśophādeṣu cakṣurindriyavijñeyāḥ śarīropacayāpacayāyurlakṣaṇabalavarṇavikārādayaḥ rasanendriyavijñeyāḥ pramehādiṣu rasaviśeṣāḥ ghrāṇendriyavijñeyā ariṣṭaliṅgādiṣu vraṇānāmavraṇānāṃ ca gandhaviśeṣāḥ praśnena ca vijānīyāddeśaṃ kālaṃ jātiṃ sātmyamātaṅkasamutpattiṃ vedanāsamucchrāyaṃ balamantaragniṃ vātamūtrapurīṣāṇāṃ pravṛttyapravṛttī kālaprakarṣādīṃśca viśeṣān / ātmasadṛśeṣu vijñānābhyupāyeṣu tatsthānīyairjānīyāt // </l>
                    <l xml:id="Su.1.10.6">[Su.1.10.6] bhavati cātra / </l>
                    <l xml:id="Su.1.10.6ab">[Su.1.10.6ab] mithyādṛṣṭā vikārā hi durākhyātāstathaiva ca / </l>
                    <l xml:id="Su.1.10.6cd">[Su.1.10.6cd] tathā duṣparimṛṣṭāśca mohayeyuścikitsakam // </l>
                    <l xml:id="Su.1.10.7">[Su.1.10.7] yāpayet asādhyānnopakramet parisaṃvatsarotthitāṃśca vikārān prāyaśo varjayet // </l>
                    <l xml:id="Su.1.10.8">[Su.1.10.8] tatra sādhyā api vyādhayaḥ prāyeṇaiṣāṃ duścikitsyatamā bhavanti / tadyathā śrotriyanṛpatistrībālavṛddhabhīrurājasevakakitavadrubalavaidyavidagdhavyādhigopakadaridrakṛpaṇakrodhanānāmanātmavatāmanāthānāṃ ca evaṃ nirūpya cikitsāṃ kurvan dharmārthakāmayaśāṃsi prāpnoti // </l>
                    <l xml:id="Su.1.10.9">[Su.1.10.9] bhavati cātra / </l>
                    <l xml:id="Su.1.10.9ab">[Su.1.10.9ab] strībhiḥ sahāsyāṃ saṃvāsaṃ parihāsaṃ ca varjayet / </l>
                    <l xml:id="Su.1.10.9cd">[Su.1.10.9cd] dattaṃ ca tābhyo nādeyamannādanyadbhiṣagvaraiḥ // </l>
                    <l xml:id="Su.1.10">[Su.1.10] iti suśrutasaṃhitāyāṃ sūtrasthāne viśikhānupraveśanīyo nāma daśamo+adhyāyaḥ // </l>
                </div>
                <div n="11" type="adhyāyaḥ" xml:id="suśrutasaṃhitā-body-div-1-div-11">
                    <head xml:id="suśrutasaṃhitā-body-div-1-div-11-head">ekādaśo+adhyāyaḥ /</head>
                    <l xml:id="Su.1.11.1">[Su.1.11.1] athātaḥ kṣārapākavidhimadhyāyaṃ vyākhyāsyāmaḥ // </l>
                    <l xml:id="Su.1.11.2">[Su.1.11.2] yathovāca bhagavān dhanvantariḥ // </l>
                    <l xml:id="Su.1.11.3">[Su.1.11.3] śastrānuśastrebhyaḥ kṣāraḥ pradhānatamaḥ chedyabhedyalekhyakaraṇāttridoṣaghnavādviśeṣakriyāvacāraṇācca // </l>
                    <l xml:id="Su.1.11.4">[Su.1.11.4] tatra kṣaraṇāt kṣaṇanādvā kṣāraḥ // </l>
                    <l xml:id="Su.1.11.5">[Su.1.11.5] nānauṣadhisamavāyāttridoṣaghnaḥ śuklatvāt saumyaḥ tasya saumyasyāpi sato dahanapacanadāraṇādiśaktiraviruddhā sa khalvāgneyauṣadhiguṇabhūyiṣṭhatvāt kaṭuka uṣṇastīkṣṇaḥ pa(ā.pā)cano vilayanaḥ śodhano ropaṇaḥ śoṣaṇaḥ stambhano lekhanaḥ kṛmyāmakaphakuṣṭhaviṣamedasāmupahantā puṃstvasya cātisevitaḥ // </l>
                    <l xml:id="Su.1.11.6">[Su.1.11.6] sa dvividhaḥ pratisāraṇīyaḥ pānīyaśca // </l>
                    <l xml:id="Su.1.11.7">[Su.1.11.7] tatra pratisāraṇīyaḥ kuṣṭhakiṭibhadadrumaṇḍalakilāsabhagandarārbudārśoduṣṭavraṇanāḍīcarmakīlatilakālakanyacchavyaṅgamaśakabāhyavidradhikṛmiviṣādiṣūpadiśyate saptasu ca mukharogeṣūpajihvādhijihvopakuśadantavaidarbheṣu tisṛṣu ca rohiṇīṣu eteṣvevānuśastrapraṇidhānamuktam // </l>
                    <l xml:id="Su.1.11.8">[Su.1.11.8] pānīyastu garagulmodarāgnisaṅgājīrṇārocakānāhaśarkarāśmaryābhyantaravidradhikṛmiviṣārśaḥsūpayujyate // </l>
                    <l xml:id="Su.1.11.9">[Su.1.11.9] ahitastu raktapitta(ā.tti)jvaritapittaprakṛtibālavṛddhadurbalabhramamadamūrcchātimiraparītebhyo+anyebhyaścaivaṃvidhebhyaḥ // </l>
                    <l xml:id="Su.1.11.10">[Su.1.11.10] taṃ cetarakṣāravaddagdhvā parisrāvayet tasya vistaro+anyatra // </l>
                    <l xml:id="Su.1.11.11">[Su.1.11.11] athetarastrividho mṛdurmadhyastīkṣṇaśca / taṃ cikīrṣuḥ śaradi girisānujaṃ śucirupoṣya praśaste+ahani praśastadeśajātamanupahataṃ madhyamavayasaṃ mahāntamasitamuṣkakamadhivāsyāparedyuḥ pāṭayitvā svaṇḍaśaḥ prakalpyāvapāṭya nirvāte deśe nicitiṃ kṛtvā sudhāśarkarāśca prakṣipya nilanālairādīpayet / athopaśānte+agnau tadbhasma pṛthaggṛhṇīyādbhasmaśarkarāśca / athānenaiva vidhānena kuṭajapalāśāśvakarṇapāribhadrakabibhītakāragvadhatilvakārkasnuhyapāmārgapāṭalānaktamālavṛṣakadalīcitrakapūtīkendravṛkṣāsphotāśvamārakasaptacchadāgnimanthaguñjāścatasraśca kośātakīḥ samūlaphalapatraśākhā dahet / tataḥ kṣāradroṇamudakadroṇaiḥ ṣaḍbhirāloḍya mūtrairvā yathoktairekaviṃśatikṛtvaḥ parisrāvya mahati kaṭāhe śanairdarvyā+avaghaṭṭayan vipacet / sa yadā bhavatyaccho raktastīkṣṇaḥ picchilaśca tamādāya mahati vastre parisrāvyetaraṃ vibhajya punaragnāvidhiśrayet / tata eva cakṣārodakāt kuḍavamadhyardhaṃ vā+apanayet / tataḥ kaṭaśarkarābhasmaśarkarākṣīrapākaśaṅkhanābhīragnivarṇāḥ kṛtvā+āyase pātre tasminneva kṣārodake niṣicya piṣṭvā tenaiva dvidroṇe+aṣṭapalasaṃmitaṃ śaṅkhānābhyādīnāṃ pramāṇaṃ prativāpya satatamaprmattaścainamavaghaṭṭayan vipacet / sa yathā nātisāndro nātidravaśca bhavati tathā prayateta / athainamāgatapākamavatāryānuguptamāyase kumbhe saṃvṛtamukhe nidadhyādeṣa madhyamaḥ // </l>
                    <l xml:id="Su.1.11.12">[Su.1.11.12] eṣa evāpratīvāpaḥ pakvaḥ saṃvyūhimo sṛduḥ // </l>
                    <l xml:id="Su.1.11.13">[Su.1.11.13] pratīvāpe yathālābhaṃ dantīdravantīcitrakalāṅgalakīpūtikapravālatālapatrīviḍasuvarcikākanakakṣīrīhiṅguvacātiviṣāḥ samāḥ ślakṣṇacūrṇāḥ śuktipramāṇāḥ pratīvāpaḥ / sa eva sapratīvāpaḥ pakvaḥ pākyastīkṣṇaḥ // </l>
                    <l xml:id="Su.1.11.14">[Su.1.11.14] teṣāṃ yathāvyādhibalamupayogaḥ // </l>
                    <l xml:id="Su.1.11.15">[Su.1.11.15] kṣīṇabale tu kṣārodakamāvapedbalakaraṇārtham // </l>
                    <l xml:id="Su.1.11.16">[Su.1.11.16] bhavataścātra / </l>
                    <l xml:id="Su.1.11.16ab">[Su.1.11.16ab] naivātitīkṣṇo na mṛduḥ śuklaḥ ślakṣṇo+atha picchilaḥ / </l>
                    <l xml:id="Su.1.11.16cd">[Su.1.11.16cd] aviṣyandī śivaḥ śīghraḥ kṣāro hyaṣṭaguṇaḥ smṛtaḥ // </l>
                    <l xml:id="Su.1.11.17ab">[Su.1.11.17ab] atimārdavaśvaityauṣṇyataikṣṇyapaicchilyasarpitāḥ / </l>
                    <l xml:id="Su.1.11.17cd">[Su.1.11.17cd] sāndratā+apakvatā hīnadravyatā doṣa ucyate // </l>
                    <l xml:id="Su.1.11.18">[Su.1.11.18] tatra kṣārasādhyavyādhivyādhitamupaveśya nivātātape deśe+asaṃbādhe+agropaharaṇīyoktena vidhānenopasaṃbhṛtasaṃbhāraṃ tato+asya tamavakāśaṃ nirīkṣyāvaghṛṣyāvalikhya pracchayitvā śalākayā kṣāraṃ pratisārayet dattvā vākśatamātramupekṣeta // </l>
                    <l xml:id="Su.1.11.19ab">[Su.1.11.19ab] tasminnipatite vyādhau kṛṣṇatā dagdhalakṣaṇam / </l>
                    <l xml:id="Su.1.11.19cd">[Su.1.11.19cd] tatrāmlavargaḥ śamanaḥ sarpirmadhukasaṃyutaḥ // </l>
                    <l xml:id="Su.1.11.20ab">[Su.1.11.20ab] atha cet sthiramūlatvāt kṣāradagdhaṃ ca śīryate / </l>
                    <l xml:id="Su.1.11.20cd">[Su.1.11.20cd] idamālepanaṃ tatra samagramavacārayet // </l>
                    <l xml:id="Su.1.11.21ab">[Su.1.11.21ab] amlakāñjikabījāni tilān madhukameva ca / </l>
                    <l xml:id="Su.1.11.21cd">[Su.1.11.21cd] prapeṣya samabhāgāni tenainamanulepayet // </l>
                    <l xml:id="Su.1.11.22ab">[Su.1.11.22ab] tilakalkaḥ samadhuko ghṛtākto vraṇaropaṇaḥ / </l>
                    <l xml:id="Su.1.11.22cd">[Su.1.11.22cd] rasenāmlena tīkṣṇena vīryoṣṇena ca yojitaḥ // </l>
                    <l xml:id="Su.1.11.23ab">[Su.1.11.23ab] āgneyenāgninā tulyaḥ kathaṃ kṣāraḥ praśāmyati / </l>
                    <l xml:id="Su.1.11.23cd">[Su.1.11.23cd] evaṃ cenmanyase vatsa procyamānaṃ nibodha me // </l>
                    <l xml:id="Su.1.11.24ab">[Su.1.11.24ab] kaṭukastatra bhūyiṣṭho lavaṇo+anurasastathā / </l>
                    <l xml:id="Su.1.11.24cd">[Su.1.11.24cd] amlena saha saṃyuktaḥ satīkṣṇalavaṇo rasaḥ // </l>
                    <l xml:id="Su.1.11.25ab">[Su.1.11.25ab] mādhuyaṃ bhajate+atyarthaṃ tīkṣṇabhāvaṃ vimuñcati / </l>
                    <l xml:id="Su.1.11.25cd">[Su.1.11.25cd] mādhuryācchamamāpnoti vahniradbhirivāplutaḥ // </l>
                    <l xml:id="Su.1.11.26">[Su.1.11.26] tatra samyagdagdhe vikāropaśamo lāghavamanāsrāvaśca // hīnadagdhe todakaṇḍujāḍyāni vyādhivṛddhiśca // atidagdhe dāhapākarāgasrāvāṅgamardaklamapipāsāmūrcchāḥ syurmaraṇaṃ vā // </l>
                    <l xml:id="Su.1.11.27">[Su.1.11.27] kṣāradagdhavraṇaṃ tu yathādoṣaṃ yathādoṣaṃ yathāvyādhi copakramet // </l>
                    <l xml:id="Su.1.11.28">[Su.1.11.28] atha naite kṣārakṛtyāḥ tadyathā durbalabālasthavirabhīrusarvāṅgaśūnodariraktapittigarbhiṇyṛtumatīpravṛddhajvaripramehirūkṣakṣatakṣīṇatṛṣṇāmūrcchopadrutaklībāpavṛttodvṛttaphalayonayaḥ // </l>
                    <l xml:id="Su.1.11.29">[Su.1.11.29] tathā marmasirāsnāyusandhitaruṇāsthisevanīdhamanīgalanābhinakhāntaḥśephaḥsrotaḥsvalpamāṃseṣu ca pradeśeṣvakṣṇośca na dadyādanyatra vartmarogāt // </l>
                    <l xml:id="Su.1.11.30">[Su.1.11.30] tatra kṣārasādhyeṣvapi vyādhiṣu śūnagātramasthiśūlinamannadveṣiṇaṃ hṛdayasandhipīḍopadrutaṃ ca kṣāro na sādhayati // </l>
                    <l xml:id="Su.1.11.31">[Su.1.11.31] bhavati cātra / </l>
                    <l xml:id="Su.1.11.31ab">[Su.1.11.31ab] viṣāgniśastrāśanimṛtyukalpaḥ kṣāro bhavatyalpamatiprayuktaḥ / </l>
                    <l xml:id="Su.1.11.31cd">[Su.1.11.31cd] sa dhīmatā samyaganuprayukto rogānnihanyādacireṇa ghorān // </l>
                    <l xml:id="Su.1.11">[Su.1.11] iti śrīsuśrutasaṃhitāyāṃ sūtrasthāne kṣārapākavidhirnāmaikādaśo+adhyāyaḥ // </l>
                </div>
                <div n="12" type="adhyāyaḥ" xml:id="suśrutasaṃhitā-body-div-1-div-12">
                    <head xml:id="suśrutasaṃhitā-body-div-1-div-12-head">dvādaśo+adhyāyaḥ /</head>
                    <l xml:id="Su.1.12.1">[Su.1.12.1] athāto+agnikarmavidhimadhyāyaṁ vyākhyāsyāmaḥ // </l>
                    <l xml:id="Su.1.12.2">[Su.1.12.2] yathovāca bhagavān dhanvantariḥ // </l>
                    <l xml:id="Su.1.12.3">[Su.1.12.3] kṣārādagnirgarīyān kriyāsu vyākhyātaḥ taddagdhānāṁ rogāṇāmapunarbhāvādbheṣajaśastrakṣārairasādhyānāṁ satsādhyatvācca // </l>
                    <l xml:id="Su.1.12.4">[Su.1.12.4] athemāni dahanopakaraṇāni tadyathā pippalyajāśakṛdgodantaśaraśalākājāmbavauṣṭhetaralauhāḥ kṣaudraguḍasnehāśca / tatra pippalyajāśakṛdgodantaśaraśalākāstvaggatānāṁ jāmbavauṣṭhetaralauhā māṁsagatānāṁ kṣaudraguḍasnehāḥ sirāsnāyusandhyasthigatānām // </l>
                    <l xml:id="Su.1.12.5">[Su.1.12.5] tatrāgnikarma sarvartuṣu kuryādanyatra śaradgrīṣmābhyāṁ tatrāpyātyayike+agnikarmasādhye vyādhau tatpratyanīkaṁ vidhiṁ kṛtvā // </l>
                    <l xml:id="Su.1.12.6">[Su.1.12.6] sarvavyādhiṣvṛtuṣu ca picchilamannaṁ bhuktavataḥ (? karma kurvīta) aśmarībhagandarārśomukharogeṣvabhuktavataḥ // </l>
                    <l xml:id="Su.1.12.7">[Su.1.12.7] tatra dvividhamagnikarmāhureke tvagdagdhaṁ māṁsadagdhaṁ ca iha tu sirāsnāyusandhyasthiṣvapi va pratiṣiddho+agniḥ // </l>
                    <l xml:id="Su.1.12.8">[Su.1.12.8] tatra śabdaprādurbhāvo durgandhatā tvaksaṁkocaśca tvagdagdhe kapotavarṇatā+alpaśvayathuvedanā śuṣkasaṁkucitavraṇatā ca māṁsadagdhe kṛṣṇonnatavraṇatā srāvasannirodhaśca sirāsnāyudagdhe rūkṣāruṇatā karkaśasthiravraṇatā ca sandhyasthidagdhe // </l>
                    <l xml:id="Su.1.12.9">[Su.1.12.9] tatra śirorogādhimanthayorbhrūlalāṭaśaṅkhapradeśeṣu dahet vartmarogeṣvārdrālaktakapraticchannāṁ dṛṣṭiṁ kṛvā vartmaromakūpān (? dahet ) // </l>
                    <l xml:id="Su.1.12.10">[Su.1.12.10] tvaṅnāṁsasirāsnāyusandhyasthisthite+atyugraruji vāyāvucchritakaṭhinasupramāṁse vraṇe granthyarśo+arbudabhagandarāpacīślīpadacarmakīlatilakālakāntravṛddhisandhisirācchedanādiṣu nāḍīśoṇitātipravṛttiṣu cāgnikarma kuryāt // </l>
                    <l xml:id="Su.1.12.11">[Su.1.12.11] tatra valaya-bindu-vilekhā-pratisāraṇānīti dahanaviśeṣāḥ // </l>
                    <l xml:id="Su.1.12.12">[Su.1.12.12] bhavati cātra / </l>
                    <l xml:id="Su.1.12.12ab">[Su.1.12.12ab] rogasya saṁsthānamavekṣya samyaṅgarasya marmāṇi balābalaṁ ca / </l>
                    <l xml:id="Su.1.12.12cd">[Su.1.12.12cd] vyādhiṁ tathartuṁ ca samīkṣya samyak tato vyavasyedbhiṣagagnikarma // </l>
                    <l xml:id="Su.1.12.13">[Su.1.12.13] tatra samyagdagdhe madhusarpirbhyāmabhyaṅgaḥ // </l>
                    <l xml:id="Su.1.12.14">[Su.1.12.14] athemānagninā pariharet pittaprakṛtimantaḥśoṇitaṁ bhinnakoṣṭhamanuddhṛtaśalyaṁ durbalaṁ bālaṁ vṛddhaṁ bhīrumanekavraṇapīḍitamasvedyāṁśceti // </l>
                    <l xml:id="Su.1.12.15">[Su.1.12.15] ata ūrdhvamitarathādagdhalakṣaṇaṁ vakṣyāmaḥ / tatra snigdhaṁ rūkṣaṁ va+āśritya dravyamagnirdahati agnisaṁtapto hi snehaḥ sūkṣmasirānusāritvāttvagādīnanupraviśyāśu dahati tasmāt snehadagdhe+adhikā rujo bhavanti // </l>
                    <l xml:id="Su.1.12.16">[Su.1.12.16] tatra pluṣṭaṁ durdagdhaṁ samyagdagdhamatidagdhaṁ ceti caturvidhamagnidagdham / tatra yadvivarṇaṁ pluṣyate+atimātraṁ tat pluṣṭaṁ yatrottiṣṭhanti sphoṭāstīvrāścoṣadāharāgapākavedanāścirāccopaśāmyanti taddrudagdhaṁ samyagdgdhamanavagāḍhaṁ tālaphalavarṇaṁ susaṁsthitaṁ pūrvalakṣaṇayuktaṁ ca atidagdhe māṁsāvalambanaṁ gātraviśleṣaḥ sirāsnāyusandhyasthivyāpādanamatimātraṁ jvaradāhapipāsāmūrcchāścopadravā bhavanti vraṇaścāsya cireṇa rohati rūḍhaśca vivarṇo bhavati / tadetaccaturvidhamagnidagdhalakṣaṇamātmakarmaprasādhakaṁ(ā.naṁ)bhavati // </l>
                    <l xml:id="Su.1.12.17">[Su.1.12.17] bhavati cātra / </l>
                    <l xml:id="Su.1.12.17ab">[Su.1.12.17ab] agninā kopitaṁ raktaṁ bhṛśaṁ jantoḥ prakupyati / </l>
                    <l xml:id="Su.1.12.17cd">[Su.1.12.17cd] tatastenaiva vegena pittamasyābhyudīryate // </l>
                    <l xml:id="Su.1.12.18ab">[Su.1.12.18ab] tulyavīrye ubhe hyete rasato dravyatastathā / </l>
                    <l xml:id="Su.1.12.18cd">[Su.1.12.18cd] tenāsya vedanāstīvrāḥ prakṛtyā ca vidahyate / </l>
                    <l xml:id="Su.1.12.19ab">[Su.1.12.19ab] sphoṭāḥ śīghraṁ prajāyante jvarastṛṣṇā ca vardhate // </l>
                    <l xml:id="Su.1.12.19cd">[Su.1.12.19cd] dagdhasyopaśamārthāya cikitsā saṁpravakṣyate // </l>
                    <l xml:id="Su.1.12.20ab">[Su.1.12.20ab] pluṣṭasyāgnipratapanaṁ kāryamuṣṇaṁ tathauṣadham / </l>
                    <l xml:id="Su.1.12.20cd">[Su.1.12.20cd] śarīre svinnabhūyiṣṭhe svinnaṁ bhavati śoṇitam // </l>
                    <l xml:id="Su.1.12.21ab">[Su.1.12.21ab] prakṛtyā hyudakaṁ śītaṁ skandayatyatiśoṇitam / </l>
                    <l xml:id="Su.1.12.21cd">[Su.1.12.21cd] tasmāt sukhayati hyuṣṇaṁ natu śītaṁ kathaṁcana // </l>
                    <l xml:id="Su.1.12.22ab">[Su.1.12.22ab] śītāmuṣṇāṁ ca durdagdhe kriyāṁ kuryādbhiṣak punaḥ / </l>
                    <l xml:id="Su.1.12.22cd">[Su.1.12.22cd] ghṛtālepanasekāṁstu śītānevāsya kārayet // </l>
                    <l xml:id="Su.1.12.23ab">[Su.1.12.23ab] samyagdagdhe tugākṣīrīplakṣacandanagairikaiḥ / </l>
                    <l xml:id="Su.1.12.23cd">[Su.1.12.23cd] sāmṛtaiḥ sarpiṣā snigdhairālepaṁ kārayedbhiṣak // </l>
                    <l xml:id="Su.1.12.24ab">[Su.1.12.24ab] grāmyānūpaudakaiścainaṁ piṣṭairmāṁsaiḥ pralepayet / </l>
                    <l xml:id="Su.1.12.24cd">[Su.1.12.24cd] pittavidradhivaccainaṁ santatoṣmāṇamācaret // </l>
                    <l xml:id="Su.1.12.25ab">[Su.1.12.25ab] atidagdhe viśīrṇāni māṁsānyuddhṛtya śītalām / </l>
                    <l xml:id="Su.1.12.25cd">[Su.1.12.25cd] kriyāṁ kuryādbhiṣak paścācchālitaṇḍulakaṇḍanaiḥ // </l>
                    <l xml:id="Su.1.12.26ab">[Su.1.12.26ab] tindukītvakkapālairvā ghṛtamiśraiḥ pralepayet / </l>
                    <l xml:id="Su.1.12.26cd">[Su.1.12.26cd] vraṇaṁ guḍūcīpatrairvā chādayedathavaudakaiḥ // </l>
                    <l xml:id="Su.1.12.27ab">[Su.1.12.27ab] kriyāṁ ca nikhilāṁ kuryādbhiṣak pittavisarpavat / </l>
                    <l xml:id="Su.1.12.27cd">[Su.1.12.27cd] madhūcchiṣṭaṁ samadhukaṁ rodhraṁ sarjarasaṁ tathā // </l>
                    <l xml:id="Su.1.12.28ab">[Su.1.12.28ab] mañjiṣṭhāṁ cadanaṁ mūrvāṁ piṣṭvā sarpirvipācayet / </l>
                    <l xml:id="Su.1.12.28cd">[Su.1.12.28cd] sarveṣāmagnidagdhānāmetadropaṇamuttamam // </l>
                    <l xml:id="Su.1.12.29ab">[Su.1.12.29ab] snehadagdhe kriyāṁ rūkṣāṁ viśeṣeṇāvacārayet / </l>
                    <l xml:id="Su.1.12.29cd">[Su.1.12.29cd] ata ūrdhvaṁ pravakṣyāmi dhūmopahatalakṣaṇam // </l>
                    <l xml:id="Su.1.12.30ab">[Su.1.12.30ab] śvasiti kṣauti cātyarthamatyādhamati kāsate / </l>
                    <l xml:id="Su.1.12.30cd">[Su.1.12.30cd] cakṣuṣoḥ paridāhaśca rāgaścaivopajāyate // </l>
                    <l xml:id="Su.1.12.31ab">[Su.1.12.31ab] sadhūmakaṁ niśvasiti ghreyamanyanna vetti ca / </l>
                    <l xml:id="Su.1.12.31cd">[Su.1.12.31cd] tathaiva ca rasān sarvān śrutiścāsyopahanyate // </l>
                    <l xml:id="Su.1.12.32ab">[Su.1.12.32ab] tṛṣṇādāhajvarayutaḥ sīdatyatha ca mūrcchati / </l>
                    <l xml:id="Su.1.12.32cd">[Su.1.12.32cd] dhūmopahata ityevaṁ śṛṇu tasya cikitsitam // </l>
                    <l xml:id="Su.1.12.33ab">[Su.1.12.33ab] sarpirikṣurasaṁ drākṣāṁ payo vā śarkarāmbu vā / </l>
                    <l xml:id="Su.1.12.33cd">[Su.1.12.33cd] madhurāmlau rasau vā+api vamanāya pradāpayet // </l>
                    <l xml:id="Su.1.12.34ab">[Su.1.12.34ab] vamataḥ koṣṭhaśuddhiḥ syāddhūmagandhaśca naśyati / </l>
                    <l xml:id="Su.1.12.34cd">[Su.1.12.34cd] vidhinā+anena śāmyanti sadanakṣavathujvarāḥ // </l>
                    <l xml:id="Su.1.12.35ab">[Su.1.12.35ab] dāhamūrcchātṛḍādhmānaśvāsakāsāśca dāruṇāḥ / </l>
                    <l xml:id="Su.1.12.35cd">[Su.1.12.35cd] madhurairlavaṇāmlaiśca kaṭukaiḥ kavalagrahaiḥ // </l>
                    <l xml:id="Su.1.12.36ab">[Su.1.12.36ab] samyaggṛhṇātīndriyārthān manaścāsya prasīdati / </l>
                    <l xml:id="Su.1.12.36cd">[Su.1.12.36cd] śirovirecanaṁ cāsmai dadyādyogena śāstravit // </l>
                    <l xml:id="Su.1.12.37ab">[Su.1.12.37ab] dṛṣṭirviśudhyate cāsya śirogrīvaṁ ca dehinaḥ / </l>
                    <l xml:id="Su.1.12.37cd">[Su.1.12.37cd] avidāhi laghu snigdhamāhāraṁ cāsya kalpayet // </l>
                    <l xml:id="Su.1.12.38ab">[Su.1.12.38ab] uṣṇavātātapairdagdhe śītaḥ kāryo vidhiḥ sadā / </l>
                    <l xml:id="Su.1.12.38cd">[Su.1.12.38cd] śītavarṣānilairdagdhe snigdhamuṣṇaṁ ca śasyate // </l>
                    <l xml:id="Su.1.12.39ab">[Su.1.12.39ab] tathā+atitejasā dagdhe siddhirnāsti kathaṁcan / </l>
                    <l xml:id="Su.1.12.39cd">[Su.1.12.39cd] indravajrāgnidaghe+api jīvati pratikārayet // </l>
                    <l xml:id="Su.1.12">[Su.1.12] iti śrīsuśrutasaṁhitāyāṁ sūtrasthāne+agnikarmavidhairnāma dvādaśo+adhyāyaḥ // </l>
                </div>
                <div n="13" type="adhyāyaḥ" xml:id="suśrutasaṃhitā-body-div-1-div-13">
                    <head xml:id="suśrutasaṃhitā-body-div-1-div-13-head">trayodaśo+adhyāyaḥ /</head>
                    <l xml:id="Su.1.13.1">[Su.1.13.1] athāto jalaukāvacāraṇīyamadhyāyaṃ vyākhyāsyāmaḥ // </l>
                    <l xml:id="Su.1.13.2">[Su.1.13.2] yathovāca bhagavān dhanvantariḥ // </l>
                    <l xml:id="Su.1.13.3">[Su.1.13.3] nṛpāḍhyabālasthavirabhīrudurbalanārīsukumārāṇāmanugrahārthaṃ paramasukumāro+ayaṃ śoṇitāvasecanopāyo+abhihito jalaukasaḥ // </l>
                    <l xml:id="Su.1.13.4">[Su.1.13.4] tatra vātapittakaphaduṣṭaśoṇitaṃ yathāsaṃkhyaṃ śṛṅgajalaukolābubhiravasecayet (? snigdhaśītarūkṣatvāt ) sarvāṇi sarvairvā // </l>
                    <l xml:id="Su.1.13.5">[Su.1.13.5] bhavanti cātra / </l>
                    <l xml:id="Su.1.13.5ab">[Su.1.13.5ab] uṣṇaṃ samadhurasnigdhaṃ gavāṃ śṛṅgaṃ prakīrtitam / </l>
                    <l xml:id="Su.1.13.5cd">[Su.1.13.5cd] tasmādvātopasṛṣṭe tu hitaṃ tadavasecane // </l>
                    <l xml:id="Su.1.13.6ab">[Su.1.13.6ab] śītādhivāsā madhurā jalaukā vārisaṃbhavā / </l>
                    <l xml:id="Su.1.13.6cd">[Su.1.13.6cd] tasmāt pittopasṛṣṭe tu hitā sā tvavasecane // </l>
                    <l xml:id="Su.1.13.7ab">[Su.1.13.7ab] alābu kaṭukaṃ rūkṣaṃ tīkṣṇaṃ ca parikīrtitam / </l>
                    <l xml:id="Su.1.13.7cd">[Su.1.13.7cd] tasmāccleṣmopasṛṣṭe tu hitaṃ tadavasecane // </l>
                    <l xml:id="Su.1.13.8">[Su.1.13.8] tatra pracchite tanubastipaṭalāvanaddhena śrṅgeṇa śoṇitamavasecayedācūṣaṇāt sāntardīpayā+alābvā // </l>
                    <l xml:id="Su.1.13.9">[Su.1.13.9] jalamāsāmāyuriti jalāyukāḥ jalamāsāmoka iti jalaukasaḥ // </l>
                    <l xml:id="Su.1.13.10">[Su.1.13.10] tā dvādaśa tāsāṃ saviṣāḥ ṣaṭ tāvatya eva nirviṣāḥ // </l>
                    <l xml:id="Su.1.13.11">[Su.1.13.11] tatra saviṣāḥ kṛṣṇā karburā alagardā indrāyudhā sāmudrikā gocandanā ceti / tāsu añjanacūrṇavarṇā pṛthuśirāḥ kṛṣṇā varmimatsyavadāyatā chinnonnatakukṣiḥ karburā romaśā mahāpārśvākṛṣṇamukhī alagardā indrāyudhavadūrdhvarājibhiścitritā indrāyudhā īṣadasitapītikā vicitrapuṣpākṛticitrā sāmudrikāḥ govṛṣaṇavadadhobhāge dvidhābhūtākṛtiraṇumukhī gocandaneti / tābhirdaṣṭe puruṣe daśe śvayathuratimātraṃ kaṇḍūrmūrcchā jvaro dāhaśchardirmadaḥ sadanamiti liṅgāni bhavanti / tatra mahāgadaḥ pānālepananasyakarmādiṣūpayojyaḥ / indrāyudhādaṣṭamasādhyam / ityetāḥ saviṣāḥ sacikitsitā vyākhyātāḥ // </l>
                    <l xml:id="Su.1.13.12">[Su.1.13.12] atha nirviṣāḥ kapilā piṅgalā śaṅkumukhī mūṣikā puṇḍarīkamukhī sāvarikā ceti / tatra manaḥśilārañjitābhyāmiva pārśvābhyāṃ pṛṭṣhe snigdhamudgavarṇā kapilā yakṛdvarṇā śīghrapāyinī dirghatīkṣṇamukhī śaṅkumukhī mūṣikākṛtivarṇā+aniṣṭagandhā ca mūṣikā mudgavarṇā puṇḍarīkatulyavaktrā puṇḍarīkamukhī snigdhā padmapatravarṇā+aṣṭādaśāṅgulapramāṇā sāvarikā sā ca paśvarthe ityetā aviṣā vyākhyātāḥ // </l>
                    <l xml:id="Su.1.13.13">[Su.1.13.13] tāsāṃ yavanapāṇḍyasahyapautanādīni kṣetrāṇi teṣu mahāśarīrā balavatyaḥ śīghrapāyinyo mahāśanā nirviṣāśca viśeṣeṇa bhvanti / tatra saviṣamatsyakīṭadarduramūtrapurīṣakothajātāḥ kaluṣeṣvambhaḥsu ca sabiṣāḥ padmotpalanalinakumudasaugandhikakuvalayapuṇḍarīkaśaivalakothajātā vimaleṣvambhaḥsu ca nirviṣāḥ // </l>
                    <l xml:id="Su.1.13.14">[Su.1.13.14] bhavati cātra / </l>
                    <l xml:id="Su.1.13.14ab">[Su.1.13.14ab] kṣetreṣu vicarantyetāḥ salilāḍhyasugandhiṣu / </l>
                    <l xml:id="Su.1.13.14cd">[Su.1.13.14cd] na ca saṃkīrṇacāriṇyo na ca paṅkeśayāḥ sukhāḥ // </l>
                    <l xml:id="Su.1.13.15">[Su.1.13.15] tāsāṃ grahaṇamārdracarmaṇā anyairvā prayogairgṛhṇīyāt // </l>
                    <l xml:id="Su.1.13.16">[Su.1.13.16] athaināṃ nave mahati ghaṭe sarastaḍāgodakapaṅkamāvāpya nidadhyāt bhakṣyārthe cāsāmupaharecchaivalaṃ vallūramaudakāṃśca kandāṃścūrṇīkṛtya śayyārthaṃ tṛṇamaudakāni ca patrāṇi tryahāttryahāccābhyo+anyajjalaṃ bhakṣyaṃ ca dadyāt saptarātrāt saptarātrācca ghaṭamanyaṃ saṃkrāmayet // </l>
                    <l xml:id="Su.1.13.17">[Su.1.13.17] bhavati cātra / </l>
                    <l xml:id="Su.1.13.17ab">[Su.1.13.17ab] sthūlamadhyāḥ parikliṣṭāḥ pṛthvyo mandaviceṣṭitāḥ / </l>
                    <l xml:id="Su.1.13.17cd">[Su.1.13.17cd] agrāhiṇyo+alpapāyinyaḥ saviṣāśca na pūjitāḥ // </l>
                    <l xml:id="Su.1.13.18">[Su.1.13.18] atha jalaukovasekasādhyavyādhitamupaveśya saṃveśya vā virūkṣya cāsya tamavakāśaṃ mṛdgomayacūrṇairyadyarujaḥ syāt / gṛhītāśca tāḥ sarṣaparajanīkalkodakapradigdhagātrīḥ salilasarakamadhye muhūrtasthitā vigataklamā jñātvā tābhī rogaṃ grāhayet / ślakṣṇaśuklārdrapicuprotāvacchannāṃ kṛtvā mukhamapāvṛṇuyāt agṛhṇantyai kṣīrabinduṃ śoṇitabinduṃ vā dadyācchastrapadāni vā kurvīta yadyevamapi na gṛhṇīyāttadā+anyāṃ grāhayet // </l>
                    <l xml:id="Su.1.13.19">[Su.1.13.19] yadā ca niviśate+aśvakhuravadānanaṃ kṛtvonnamya ca skandhaṃ tadā jānīyādgṛhṇātīti cārdravastrāvacchannāṃ dhārayet secayecca // </l>
                    <l xml:id="Su.1.13.20">[Su.1.13.20] daṃśe todakaṇḍuprādurbhāvairjānīyācchuddhamiyamādatta iti śuddhamādadānāmapanayet atha śoṇitagandhena na muñcenmukhamasyāḥ saindhavacūrṇenāvakiret // </l>
                    <l xml:id="Su.1.13.21">[Su.1.13.21] atha patiatāṃ taṇḍulakaṇḍanapradigdhagātrīṃ tailalavaṇābhyaktamukhīṃ vāmahastāṅguṣṭhāṅgulībhyāṃ gṛhītapucchāṃ dakṣiṇahastāṅguṣṭhāṅgulibhyāṃ śanaiḥ śanairanulomamanumārjayedāmukhāt vāmayet tāvadyāvat samyagvāntaliṅgānīti / samyagvāntā salilasarakanyastā bhoktukāmā satī caret / yā sīdatī na ceṣṭate sā durvāntā tāṃ punaḥ samyagvāmayet / durvāntāyā vyādhirasādhya indramado (ā.raktamado) nāma bhavati / atha suvāntāṃ pūrvavat sannidadhyāt // </l>
                    <l xml:id="Su.1.13.22">[Su.1.13.22] śoṇitasya ca yogāyogānavekṣya śatadhautaghṛtābhyaṅgastatpicudhāraṇaṃ vā jalaukovraṇān madhunā+avaghaṭṭayet śitābhiradbhiśca pariṣecayedbadhnīta vā kaṣāyamadhurasnigdhaśītaiśca pradehaiḥ pradihyādit // </l>
                    <l xml:id="Su.1.13.23">[Su.1.13.23] bhavati cātra / </l>
                    <l xml:id="Su.1.13.23ab">[Su.1.13.23ab] kṣetrāṇi grahaṇaṃ jātīḥ poṣaṇaṃ sāvacāraṇam / </l>
                    <l xml:id="Su.1.13.23cd">[Su.1.13.23cd] jalaukasāṃ ca yo vetti tatsādhyān sa jayedgadān // </l>
                    <l xml:id="Su.1.13">[Su.1.13] iti suśrutasaṃhitāyāṃ sūtrasthāne jalaukāvacāraṇīyo nāma trayodaśo+adhyāyaḥ // </l>
                </div>
                <div n="14" type="adhyāyaḥ" xml:id="suśrutasaṃhitā-body-div-1-div-14">
                    <head xml:id="suśrutasaṃhitā-body-div-1-div-14-head">caturdaśo+adhyāyaḥ /</head>
                    <l xml:id="Su.1.14.1">[Su.1.14.1] athātaḥ śoṇitavarṇanīyamadhyāyaṁ vyākhyāsyāmaḥ // </l>
                    <l xml:id="Su.1.14.2">[Su.1.14.2] yathovāca bhagavān dhanvantariḥ // </l>
                    <l xml:id="Su.1.14.3">[Su.1.14.3] tatra pāñcabhautikasya caturvidhasya ṣaḍrasasya dvividhavīryasyāṣṭavidhāvīryasya vā+anekaguṇasyopayuktasyāhārasya samyakpariṇatasya yastejobhūtaḥ sāraḥ paramasūkṣmaḥ sa rasa ityucyate tasya ca hṛdayaṁ sthānaṁ sa hṛdayāccaturviṁśtiṁdhamanīranupraviśyordhvagā daśa daśa cādhogāminyaścatasraśca tiryaggāḥ kṛtsnaṁ śarīramaharahastarpayati vardhayati dhārayati yāpayati cādṛṣṭahetukena karmaṇā / tasya śarīramanusarato+anumānādgatirupalakṣayitavyā kṣayavṛddhivaikṛtaiḥ / tasmin sarvaśarīrāvayavadoṣadhātumalāśayānusāriṇi rase jijñāsā kimayaṁ saumyastaijasa iti / atrocyate sa khalu dravānusārī snehanajīvanatarpaṇadhāraṇādibhirviśeṣaiḥ saumya ityavagamyate // </l>
                    <l xml:id="Su.1.14.4">[Su.1.14.4] sa khalvāpyo raso yakṛtplīhānau prāpya rāgamupaiti // </l>
                    <l xml:id="Su.1.14.5">[Su.1.14.5] bhavataścātra / </l>
                    <l xml:id="Su.1.14.5ab">[Su.1.14.5ab] rañjitāstejasā tvāpaḥ śarīrasthena dehinām / </l>
                    <l xml:id="Su.1.14.5cd">[Su.1.14.5cd] avyāpannāḥ prasannena raktamityabhidhīyate // </l>
                    <l xml:id="Su.1.14.6ab">[Su.1.14.6ab] rasādeva striyā raktaṁ rajaḥsaṁjñaṁ pravartate / </l>
                    <l xml:id="Su.1.14.6cd">[Su.1.14.6cd] tadvarṣāddvyādaśādūrdhvaṁ yāti pañcāśataḥ kṣayam // </l>
                    <l xml:id="Su.1.14.7">[Su.1.14.7] ārtavaṁ śoṇitaṁ tvāgneyaṁ agnīṣomīyatvādgarbhasya // </l>
                    <l xml:id="Su.1.14.8">[Su.1.14.8] pāñcabhautikaṁ tvapare jīvaraktamāhurācāryāḥ // </l>
                    <l xml:id="Su.1.14.9ab">[Su.1.14.9ab] vesratā dravatā rāgaḥ spandanaṁ laghutā tathā / </l>
                    <l xml:id="Su.1.14.9cd">[Su.1.14.9cd] bhūmyādīnāṁ guṇā hyete dṛśyante cātra śoṇite // </l>
                    <l xml:id="Su.1.14.10ab">[Su.1.14.10ab] rasādraktaṁ tato māṁsaṁ māṁsānmedaḥ prajāyate / </l>
                    <l xml:id="Su.1.14.10cd">[Su.1.14.10cd] medaso+asthi tato majjā majjñaḥ śukraṁ tu jāyate // </l>
                    <l xml:id="Su.1.14.11">[Su.1.14.11] tatraiṣāṁ (? sarva ) dhātūnāmannapānarasaḥ prīṇayitā // </l>
                    <l xml:id="Su.1.14.12ab">[Su.1.14.12ab] rasajaṁ puruṣaṁ vidyādrasaṁ rakṣetprayatnaḥ / </l>
                    <l xml:id="Su.1.14.12cd">[Su.1.14.12cd] annātpānācca matimānācārāccāpyatandritaḥ // </l>
                    <l xml:id="Su.1.14.13">[Su.1.14.13] tatra rasa gatau dhātuḥ aharahargacchatītyato rasaḥ // </l>
                    <l xml:id="Su.1.14.14">[Su.1.14.14] sa khalu trīṇi trīṇi kalāsahasrāṇi pañcadaśa ca kalā ekaikasmin dhātāvavatiṣṭhate evaṁ māsena rasaḥ śukrībhavati strīṇāṁ cārtavam // </l>
                    <l xml:id="Su.1.14.15">[Su.1.14.15] bhavati cātra / </l>
                    <l xml:id="Su.1.14.15ab">[Su.1.14.15ab] aṣṭādaśasahasrāṇi saṅkhyā hyasmin samuccaye / </l>
                    <l xml:id="Su.1.14.15cd">[Su.1.14.15cd] kalānāṁ navatiḥ proktā svatantraparatantrayoḥ // </l>
                    <l xml:id="Su.1.14.16">[Su.1.14.16] sa śabdārcirjalasantānavadaṇunā viśeṣeṇānudhāvatyevaṁ śarīraṁ kevalam // </l>
                    <l xml:id="Su.1.14.17">[Su.1.14.17] vājīkaraṇyastvoṣadhayaḥ svabalaguṇotkarṣādvirecanavadupayuktāḥ śukraṁ virecayanti // </l>
                    <l xml:id="Su.1.14.18">[Su.1.14.18] yathāhi puṣpamukulastho gandho na śakyamihāstīti vaktumatho naivā(ā.naiva cā)stīti athavā+a(? ca)sti satāṁ bhāvānāmabhivyaktiriti kṛ(ā.jñā)tvā kevalaṁ saukṣmyānnābhivyajyate sa eva puṣpe vivṛtapatrakeśare kālāntareṇābhivyaktiṁ gacchati evaṁ bālānāmapi vayaḥpariṇāmācchukraprādurbhāvo bhavati romarājyādayaśca viśeṣā nārīṇām / (? rajasi copacīyamāne śanaiḥ śanaiḥ stanagarbhāśayayonyabhivṛddhirbhavati // </l>
                    <l xml:id="Su.1.14.19">[Su.1.14.19] sa evānnaraso vṛddhānāṁ (? jarā)paripakvaśarīratvādaprīṇano bhavati // </l>
                    <l xml:id="Su.1.14.20">[Su.1.14.20] ta ete śrīradhāraṇāddhātava ityucyante // </l>
                    <l xml:id="Su.1.14.21">[Su.1.14.21] teṣāṁ kṣayavṛddhī śoṇitanimitte tasmāttadadhikṛtya vakṣyāmaḥ / tatra phanilamaruṇaṁ kṛṣṇaṁ parūṣaṁ tanu śīghragamaskandi ca vātena duṣṭaṁ nīlaṁ pītaṁ haritaṁ śyāvaṁ visramaniṣṭaṁ pipīlikāmakṣikāṇāmaskandi ca pittaduṣṭaṁ gairikodakapratīkāśaṁ snigdhaṁ śītalaṁ bahalaṁ picchilaṁ cirasrāvi māṁsapeśīprabhaṁ ca śleṣmaduṣṭaṁ sarvalakṣaṇasaṁyuktaṁ kāñjikābhaṁ viśeṣato durgandhi ca sannipātaduṣṭaṁ (? pittavadraktenātikṛṣṇaṁ ca) dvidoṣaliṅgaṁ saṁsṛṣṭaṁ / (? jīvaśoṇitamanyatra vakṣyāmaḥ )// </l>
                    <l xml:id="Su.1.14.22">[Su.1.14.22] indragopakapratīkāśamasaṁhatamavivarṇaṁ ca prakṛtisthaṁ jānīyāt // </l>
                    <l xml:id="Su.1.14.23">[Su.1.14.23] visrāvyāṇyanyatra vakṣyāmaḥ // </l>
                    <l xml:id="Su.1.14.24">[Su.1.14.24] athāvisrāvyāḥ sarvāṅgaśophaḥ kṣīṇasya cāmlabhojananimittaḥ pāṇdurogyarśasodariśoṣigarbhiṇīnāṁ ca śvayathavaḥ // </l>
                    <l xml:id="Su.1.14.25">[Su.1.14.25] tatra śastravisrāvaṇaṁ dvividhaṁ pracchānaṁ sirāvyadhanaṁ ca // </l>
                    <l xml:id="Su.1.14.26">[Su.1.14.26] tatra ṛjvasaṁkīrṇaṁ sūkṣmaṁ samamanavagāḍhamanuttānamāśu ca śastraṁ pātayenmarmasirāsnāyusandhīnāṁ cānupaghāti // </l>
                    <l xml:id="Su.1.14.27">[Su.1.14.27] tatra durvine durviddhe śītavātayorasvinne bhuktamātre skandatvācchoṇitaṁ na sravatyalpaṁ vā sravati // </l>
                    <l xml:id="Su.1.14.28ab">[Su.1.14.28ab] madamūrcchāśramārtānāṁ vātaviṇmūtrasaṁginām / </l>
                    <l xml:id="Su.1.14.28cd">[Su.1.14.28cd] nidrābhibhūtabhītānāṁ nṛṇāṁ nāsṛk pravartate // </l>
                    <l xml:id="Su.1.14.29">[Su.1.14.29] tadduṣṭaṁ śoṇitamanirhriyamāṇaṁ kaṇḍūśopharāgadāhapākavedanā janayet // </l>
                    <l xml:id="Su.1.14.30">[Su.1.14.30] atyuṣṇe+atisvinne+atividdhe+ajñairvasrāvitamatipravartate tadatipravṛttaṁ śiro+abhitāpamāndhyamadhimanthatimiraprādurbhāvaṁ dhātukṣayamākṣepakaṁ pakṣāghātamekāṅgavikāraṁ tṛṣṇādāhau hikkāṁ kāsaṁ śvāsaṁ pāṇḍurogaṁ maraṇaṁ cāpādayati // </l>
                    <l xml:id="Su.1.14.31">[Su.1.14.31] bhavanti cātra / </l>
                    <l xml:id="Su.1.14.31ab">[Su.1.14.31ab] tasmānna śite nātyuṣṇe nāsvinne nātitāpite / </l>
                    <l xml:id="Su.1.14.31cd">[Su.1.14.31cd] yavāgūṁ pratipītasya śoṇitaṁ mokṣayedbhiṣak // </l>
                    <l xml:id="Su.1.14.32ab">[Su.1.14.32ab] samyaggatvā yadā raktaṁ svayamevāvatiṣṭhate / </l>
                    <l xml:id="Su.1.14.32cd">[Su.1.14.32cd] śuddhaṁ tadā vijānīyāt samyagvisrāvitaṁ ca tat // </l>
                    <l xml:id="Su.1.14.33ab">[Su.1.14.33ab] lāghavaṁ vedanāśāntirvyādhervegaparikṣayaḥ / </l>
                    <l xml:id="Su.1.14.33cd">[Su.1.14.33cd] samyagvisrāvite liṅgaṁ prasādo manasastathā // </l>
                    <l xml:id="Su.1.14.34ab">[Su.1.14.34ab] tvagdoṣā granthayaḥ śophā rogāḥ śoṇitajāśca ye / </l>
                    <l xml:id="Su.1.14.34cd">[Su.1.14.34cd] raktamokṣaṇaśīlānāṁ na bhavanti kadācana // </l>
                    <l xml:id="Su.1.14.35">[Su.1.14.35] atha khalvapravartamāne rakte elāśītaśivakuṣṭhatagarapāṭhābhadradāruviḍaṅgacitrakatrikaṭukāgāradhūmaharidrārkāṅkuranaktamālaphalairyathālābhaṁ tribhiścaturbhiḥ samastairvā cūrṇīkṛtairlavanātailapragāḍhairvraṇamukhamavagharṣayedevaṁ samyak pravartate // </l>
                    <l xml:id="Su.1.14.36">[Su.1.14.36] athātipravṛtte rodhramadhukapriyaṅgupattaṅgagairikasarjarasarasāñjanaśālmalīpuṣpaśaṅkhaśuktimāṣayavagodhūmacūrṇaiḥ śanaiḥ śanairvraṇamukhamavacūrṇyāṅgulyagreṇāvapīḍayet sālasarjārjūnārimedameṣaśṛnṅgadhavadhanvantvagbhirvā cūrṇitābhiḥ kṣaumeṇa vā dhmāpitena samudraphenalākṣācūrṇairvā yathoktairvraṇabandhanadravyairgāḍhaṁ badhnīyāt śītāccchādanabhojanāgāraiḥ śītaiḥ pariṣekapradehaiścopācaret kṣārenāgninā vā dahedyathoktaṁ vyadhanādanantaraṁ vā tāmevātipravṛttāṁ sirāṁ vidhyet kākolyādikvāthaṁ vā śarkarāmadhumadhuraṁ pāyayet eṇahariṇorabhraśaśamahiṣavarāhāṇāṁ vā rudhiraṁ kṣirayūṣarasaiḥ susnigdhaiścāśnīyāt upadravāṁśca yathāsvamupacaret // </l>
                    <l xml:id="Su.1.14.37ab">[Su.1.14.37ab] dhātukṣayāt srute rakte mandaḥ saṁjāyate+analaḥ / </l>
                    <l xml:id="Su.1.14.37cd">[Su.1.14.37cd] pavanaśca paraṁ lopaṁ yāti tasmāt prayatnaḥ // </l>
                    <l xml:id="Su.1.14.38ab">[Su.1.14.38ab] taṁ nātiśītairlaghubhiḥ snigdhaiḥ śoṇitavardhanaiḥ / </l>
                    <l xml:id="Su.1.14.38cd">[Su.1.14.38cd] īṣadamlairanamlairvā bhojanaiḥ samupācaret // </l>
                    <l xml:id="Su.1.14.39ab">[Su.1.14.39ab] caturvidhaṁ yadetaddhi rudhirasya nivāraṇam / </l>
                    <l xml:id="Su.1.14.39cd">[Su.1.14.39cd] saṁdhānaṁ skandanaṁ caiva pācanaṁ dahanaṁ tathā // </l>
                    <l xml:id="Su.1.14.40ab">[Su.1.14.40ab] vraṇaṁ kaṣāyaḥ saṁdhatte raktaṁ skandayate himam / </l>
                    <l xml:id="Su.1.14.40cd">[Su.1.14.40cd] tathā saṁpācayedbhasma dāhaḥ saṁkocayet sirāḥ // </l>
                    <l xml:id="Su.1.14.41ab">[Su.1.14.41ab] askandamāne rudhire saṁdhānāni prayojayet / </l>
                    <l xml:id="Su.1.14.41cd">[Su.1.14.41cd] saṁdhāne bhraśyamāne tu pācanaiḥ samupācaret / </l>
                    <l xml:id="Su.1.14.42ab">[Su.1.14.42ab] kalpairetaistribhirvaidyaḥ prayateta yathāvidhi / </l>
                    <l xml:id="Su.1.14.42cd">[Su.1.14.42cd] asiddhimatsu caiteṣu dāhaḥ parama iṣyate / </l>
                    <l xml:id="Su.1.14.43ab">[Su.1.14.43ab] śeṣadoṣe yato rakte na vyādhirativartate / </l>
                    <l xml:id="Su.1.14.43cd">[Su.1.14.43cd] sāvaśeṣe tataḥ stheyaṁ na tu kuryādatikramam // </l>
                    <l xml:id="Su.1.14.44ab">[Su.1.14.44ab] dehasya rudhiraṁ mūlaṁ rudhireṇaiva dhāryate / </l>
                    <l xml:id="Su.1.14.44cd">[Su.1.14.44cd] tasmādyatnena saṁrakṣyaṁ raktaṁ jīva iti sthitiḥ // </l>
                    <l xml:id="Su.1.14.45ab">[Su.1.14.45ab] srutaraktasya sekādyaiḥ śītaiḥ prakupite+anile / </l>
                    <l xml:id="Su.1.14.45cd">[Su.1.14.45cd] śophaṁ satodaṁ loṣṇena sarpiṣā pariṣecayet // iti suśrutasaṁhitāyāṁ sūtrasthāne śoṇitavarṇanīyo nāma caturdaśo+adhyāyaḥ // </l>
                </div>
                <div n="15" type="adhyāyaḥ" xml:id="suśrutasaṃhitā-body-div-1-div-15">
                    <head xml:id="suśrutasaṃhitā-body-div-1-div-15-head">pañcadaśo+adhyāyaḥ /</head>
                    <l xml:id="Su.1.15.1">[Su.1.15.1] athāto doṣadhātumalakṣayavṛddhivijñānīyamadhyāyaṃ vyākhyāsyāmaḥ // </l>
                    <l xml:id="Su.1.15.2">[Su.1.15.2] yathovāca bhagavān dhanvantariḥ // </l>
                    <l xml:id="Su.1.15.3">[Su.1.15.3] doṣadhātumalamūlaṃ hi śarīraṃ tasmādeteṣāṃ lakṣaṇamucyamānamupadhāraya // </l>
                    <l xml:id="Su.1.15.4.1">[Su.1.15.4.1] tatra praspandanodvahanapūranāvivekadhāraṇalakṣaṇo vāyuḥ pañcadhā pravibhaktaḥ śarīraṃ dhārayati // </l>
                    <l xml:id="Su.1.15.4.2">[Su.1.15.4.2] rāgapaktyojastejomedhoṣmakṛtpittaṃ pañcadhā pravibhaktamagnikarmaṇā+anugrahaṃ karoti // </l>
                    <l xml:id="Su.1.15.4.3">[Su.1.15.4.3] sandhisaṃśleṣaṇasnehanaropaṇapūraṇabalasthairyakṛcchleṣmā pañcadhā pravibhakta udakakarmaṇā+anugrahaṃ karoti // </l>
                    <l xml:id="Su.1.15.5">[Su.1.15.5] rasastuṣṭiṃ prīṇanaṃ raktapuṣṭiṃ ca karoti raktaṃ varṇaprasādaṃ māṃsapuṣṭiṃ jīvayati ca māṃsaṃ śarīrapuṣṭiṃ medasaśca medaḥ snehasvedau dṛḍhatvaṃ puṣṭimasthnāṃ ca asthīni dehadhāraṇaṃ majjñaḥ puṣṭiṃ ca majjā prītiṃ snehaṃ balaṃ śukrapuṣṭiṃ pūraṇamasthnāṃ ca karoti śukraṃ dhairyaṃ cyavanaṃ prītiṃ dehabalaṃ harṣaṃ bījārthaṃ ca // </l>
                    <l xml:id="Su.1.15.6">[Su.1.15.6] purīṣamupastambhaṃ vāyvagnidhāraṇaṃ ca bastipūraṇavikledakṛnmūtraṃ svedaḥ kledatvaksaukumāryakṛt // </l>
                    <l xml:id="Su.1.15.7">[Su.1.15.7] raktalakṣaṇamārtavaṃ garbhakṛcca garbho garbhalakṣaṇaṃ stanyaṃ stanayorāpīnatvajananaṃ jīvanaṃ ceti // </l>
                    <l xml:id="Su.1.15.8">[Su.1.15.8] tatra vidhivatparirakṣaṇaṃ kurvīt // </l>
                    <l xml:id="Su.1.15.9">[Su.1.15.9] ata ūrdhvameṣāṃ kṣīṇalakṣaṇaṃ vakṣyāmaḥ tatra vātakṣaye mandaceṣṭatā+alpāvāktvamapraharṣo mūḍhasaṃjñatā ca pittakṣaye mandoṣmāgnitā niṣprabhatvaṃ(ā.tā) ca śleṣmakṣaye rūkṣatā+antardāha āmāśayetaraśleṣmāśayaśūnyatā sandhiśaithilyaṃ tṛṣṇā daurbalyaṃ prajāgaraṇaṃ ca // </l>
                    <l xml:id="Su.1.15.10">[Su.1.15.10] tatra svayonivardhanānyeva pratīkāraḥ // </l>
                    <l xml:id="Su.1.15.11">[Su.1.15.11] rasakṣaye hṛtpīḍākampaśūnyātāstṛṣṇā ca śoṇitakṣaye tvakpāruṣyamamlaśītaprārthanā sirāśaithilyaṃ ca māṃsakṣaye sphiggaṇḍauṣṭhopasthoruvakṣaḥkakṣāpiṇḍikodaragrīvāśuṣkatā raukṣyatodau gātrāṇāṃ sadanaṃ dhamanīśaithilyaṃ ca medaḥkṣaye plīhābhivṛddhiḥ sandhiśūnyatā raukṣyaṃ meduramāṃsaprārthanā ca asthikṣaye+asthiśūlaṃ dantanakhabhaṅgo raukṣyaṃ ca majjakṣaye+alpaśukratā parvabhedo+asthinistodo+asthiśūnyatā ca śukrakṣaye meḍhravṛṣaṇavedanā+aśaktirmaithune cirādvā prasekaḥ pradeke cālparaktaśukradarśanam // </l>
                    <l xml:id="Su.1.15.12">[Su.1.15.12] tatrāpi svayonivardhanadravyopayogaḥ pratīkāraḥ // </l>
                    <l xml:id="Su.1.15.13">[Su.1.15.13] purīṣakṣaye hṛdayapārśvapīḍā saśabdasya ca vāyorūrdhvagamanaṃ kukṣau saṃcaraṇaṃ ca mūtrakṣaye bastitodo+alpamūtratā ca atrāpi svayonivardhanadravyāṇi pratīkāraḥ / svedakṣaye stabdharomakūpatā tvakśoṣaḥ sparśavaiguṇyaṃ svedanāśaśca tatrābhyaṅgaḥ svedopayogaśca // </l>
                    <l xml:id="Su.1.15.14">[Su.1.15.14] ārtavakṣaye yathocitakālādarśanamalpatā vā yonivedanā ca tatra saṃśodhanamāgneyānāṃ ca dravyāṇāṃ vidhivadupayogaḥ / stanyakṣaye stnayormlānatā stanyāsaṃbhavo+alpatā vā tatra śleṣmavardhanadravyopayogaḥ / garbhakṣaye garbhāspandanamanunnatakukṣitā ca tatra prāptabastikālāyāḥ kṣīrabastiprayogo medhyānnopayogaśceti // </l>
                    <l xml:id="Su.1.15.15">[Su.1.15.15] ata ūrdhvamativṛddhānāṃ doṣadhātumalānāṃ lakṣaṇaṃ vakṣyāmaḥ / vṛddhiḥ punareṣāṃ svayonivardhanātyupasevanādbhavati / tatra vātavṛddhau vākpāruṣyaṃ kārśyaṃ kārṣṇyaṃ gātrasphuraṇamuṣṇakāmitā nidrānāśo+alpabalatvaṃ gāḍhavarcastvaṃ ca pittavṛddhau pītāvabhāsatā saṃtāpaḥ śītakāmitvamalpanidratā mūrcchā balahānirindriyadaurbalyaṃ pītaviṇmūtranetratvaṃ ca śleṣmavṛddhau śauklyaṃ śaityaṃ sthairyaṃ gauravamavasādastandrā nidrā sandhyasthiviśleṣaśca // </l>
                    <l xml:id="Su.1.15.16">[Su.1.15.16] raso+ativṛddho hṛdayotkledaṃ prasekaṃ cāpādayati raktaṃ raktāṅgākṣitāṃ sirāpūrṇatvaṃ ca māṃsaṃ sphiggaṇḍauṣṭhopasthorubāhujaṅghāsu vṛddhiṃ gurugātratāṃ ca medaḥ snigdhāṅgatāmudarapārśvavṛddhiṃ kāsaśvāsādīn daurgandhyaṃ ca asthyadhyasthīnyadhidantāṃśca majjā sarvāṅganetragauravaṃ ca śukraṃ śukrāśmarīmatiprādurbhāvaṃ ca // </l>
                    <l xml:id="Su.1.15.17">[Su.1.15.17] purīṣamāṭopaṃ kukṣau śūlaṃ ca mūtraṃ mūtravṛddhiṃ muhurmuhuḥ pravṛttiṃ bastitodamādhmānaṃ ca svedastvaco daugandhyaṃ kaṇḍūṃ ca // </l>
                    <l xml:id="Su.1.15.18">[Su.1.15.18] ārtavamaṅgamardamatipravṛttiṃ daurgandhyaṃ ca stanyaṃ stanayorāpīnatvaṃ muhurmuhuḥ pravṛttiṃ todaṃ ca garbho jaṭharābhivṛddhiṃ svedaṃ ca // </l>
                    <l xml:id="Su.1.15.19">[Su.1.15.19] teṣāṃyathāsvaṃ saṃśodhanaṃ kṣapaṇaṃ ca kṣayādaviruddhaiḥ kriyāviśeṣaiḥ prakurvīt // </l>
                    <l xml:id="Su.1.15.20ab">[Su.1.15.20ab] pūrvaḥ pūrvo+ativṛddhatvādvardhayeddhi paraṃ param / </l>
                    <l xml:id="Su.1.15.20cd">[Su.1.15.20cd] tasamādatipravṛddhānāṃ dhātūnāṃ hrāsanaṃ hitam // </l>
                    <l xml:id="Su.1.15.21">[Su.1.15.21] balalakṣaṇaṃ balakṣayalakṣaṇaṃ cāta ūrdhvamupadekṣyāmaḥ / tatra rasādīnāṃ śukrāntānāṃ dhātūnāṃ yatparaṃ tejastat khalvojastadeva balamityucyate svaśāstrasiddhāntāt // </l>
                    <l xml:id="Su.1.15.22">[Su.1.15.22] tatra balena sthiropacitamāṃsatā sarvaceṣṭāsvapratighātaḥ svaravarṇaprasādo bāhyānāmābhyantarāṇāṃ ca karaṇānāmātmakāryapratipattirbhavati // </l>
                    <l xml:id="Su.1.15.23">[Su.1.15.23] bhavanti cātra / </l>
                    <l xml:id="Su.1.15.23ab">[Su.1.15.23ab] ojaḥ somātmakaṃ snigdhaṃ śuklaṃ śītaṃ sthiraṃ saram / </l>
                    <l xml:id="Su.1.15.23cd">[Su.1.15.23cd] viviktaṃ mṛdu mṛtsnaṃ ca prāṇāyatanamutttamam // </l>
                    <l xml:id="Su.1.15.24ab">[Su.1.15.24ab] dehaḥ sāvayavastena vyāpto bhavati dehinām / </l>
                    <l xml:id="Su.1.15.24cd">[Su.1.15.24cd] tadabhāvācca śīryante śarīrāṇi śarīriṇām // </l>
                    <l xml:id="Su.1.15.25">[Su.1.15.25] abhighātātkṣayātkopācchokāddhyānācchramātkṣudhaḥ / </l>
                    <l xml:id="Su.1.15.25ab">[Su.1.15.25ab] ojaḥ saṃkṣīyate hyebhyo dhātugrahaṇaniḥsṛtam / </l>
                    <l xml:id="Su.1.15.25cd">[Su.1.15.25cd] tejaḥ samīritaṃ tasmādvisraṃsayate dehinaḥ // </l>
                    <l xml:id="Su.1.15.26-27">[Su.1.15.26-27] tasya visraṃso vyāpat kṣaya iti liṅgāni vyāpannasya bhavanti sandhiviśleṣo gātrāṇāṃ sadanaṃ doṣacyavanaṃ kriyā+a(O.kriyā)sannirodhaśca visraṃse stabdhagurugātratā vātaśopho varṇabhedo glānistandrā nidrā ca vyāpanne mūrcchā māṃsakṣayo mohaḥ pralāpo maraṇamiti ca kṣaye // </l>
                    <l xml:id="Su.1.15.28">[Su.1.15.28] bhavanti cātra / </l>
                    <l xml:id="Su.1.15.28ab">[Su.1.15.28ab] trayo doṣā balasyoktā vyāpadvisraṃsanakṣayāḥ / </l>
                    <l xml:id="Su.1.15.28cd">[Su.1.15.28cd] viśleṣasādau gātrāṇāṃ doṣavisraṃsanaṃ śramaḥ / </l>
                    <l xml:id="Su.1.15.28ef">[Su.1.15.28ef] aprācuryaṃ kriyānāṃ ca balavisraṃsalakṣaṇam // </l>
                    <l xml:id="Su.1.15.29ab">[Su.1.15.29ab] gurutvaṃ stabdhatā+aṇgeṣu glānirvarṇasya bhedanam / </l>
                    <l xml:id="Su.1.15.29cd">[Su.1.15.29cd] tandrā nidrā vātaśopho balavyāpadi lakṣaṇam // </l>
                    <l xml:id="Su.1.15.30ab">[Su.1.15.30ab] mūrcchā māṃsakṣāyo mohaḥ pralāpo+ajñānameva ca / </l>
                    <l xml:id="Su.1.15.30cd">[Su.1.15.30cd] pūrvoktāni ca liṅgāni maraṇaṃ ca balakṣaye // </l>
                    <l xml:id="Su.1.15.31">[Su.1.15.31] tatra visraṃse vyāpanne ca kriyāviśeṣairaviruddhairbalamāpyāyayet itaraṃ tu mūḍhasaṃjñaṃ varjayet // </l>
                    <l xml:id="Su.1.15.32ab">[Su.1.15.32ab] doṣadhātumalakṣīṇo balakṣīṇi+api vā naraḥ / </l>
                    <l xml:id="Su.1.15.32cd">[Su.1.15.32cd] svayonivardhanaṃ yattadannapānaṃ prakāṅkṣati // </l>
                    <l xml:id="Su.1.15.33ab">[Su.1.15.33ab] yadyadāhārajātaṃ tu kṣīṇaḥ prārthayate naraḥ / </l>
                    <l xml:id="Su.1.15.33cd">[Su.1.15.33cd] tasya tasya sa lābhe tu taṃ taṃ kṣayamapohati // </l>
                    <l xml:id="Su.1.15.34ab">[Su.1.15.34ab] yasya dhātukṣayādvāyuḥ saṃjñāṃ karma ca nāśayet / </l>
                    <l xml:id="Su.1.15.34cd">[Su.1.15.34cd] prakṣiṇaṃ ca balaṃ yasya nāsu śakyaścikitsitum // </l>
                    <l xml:id="Su.1.15.35">[Su.1.15.35] rasanimittameva sthaulyaṃ kārśyaṃ ca / tatra śleṣmalāhārasevino+adhyaśanaśīlasyāvyāyāmino divāsvapnaratasya cāma evānnaraso madhurataraśca śarīramanukrāmannatisnehānmedo janayati tadatisthaulyamāpādayati tamatisthūlaṃ kṣudraśvāsapipāsākṣutsvapnasvedagātradaurgandhyakrathanagātrasādagadgadatvāni kṣipramevāviśanti saukumāryānmedasaḥ sarvakriyāsvasamarthaḥ kaphamedoniruddhamārgartvāccālpavyavāyo bhavati āvṛtamārgatvādeva śeṣā dhātavo nāpyāyante+atyarthamato+alpaprāṇo bhavati pramehapīḍakājvarabhagandaravidradhivātavikārāṇāmanyataṃ prāpya pañcatvamupayāti sarva eva cāsya rogā balavanto bhavantyāvṛtamārgatvāt srotasāṃ atastasyotpattihetuṃ pariharet / utpanne tu śilājatuguggulugomūtratriphalāloharajorasāñjanamadhuyavamudgakoradūṣakaśyāmākoddālakādīnāṃ virūkṣaṇacchedanīyānāṃ dravyāṇaṃ vidhivadupayogo vyāyāmo lekhanabastyupayogaśceti // </l>
                    <l xml:id="Su.1.15.36">[Su.1.15.36] tatra punarvātalāhārasevino+ativyāyāmavyavāyādhyayanabhayaśokadhyānarātrijāgaraṇapipāsākṣutkaṣāyālpāśanaprabhṛtibhirupaśoṣito rasadhātuḥ śarīramananukrāmannalpatvānna prīṇāti tasmādatikārśyaṃ bhavati so+atikṛśaḥ kṣutpipāsāśītoṣṇavātavarṣabhārādāneṣvasahiṣṇurvātarogaprāyo+alpaprāṇaśca kriyāsu bhavati śvāsakāsaśoṣaplīhodarāgnisādagulmaraktapittānāmanyatamamāsādya maraṇamupayāti sarva eva cāsya rogā balavanto bhavantyalpaprāṇatvāt atastasyotpattihetuṃ pariharet / utpanne tu payasyāśvagandhāvidārigandhāśatāvarībalātibalānāgabalānāṃ madhurāṇāmanyāsaṃ cauṣadhīnāmupayogaḥ kṣīradadhighṛtamāṃsaśāliṣaṣṭikayavagodhūmānāṃ ca divāsvapnabrahmacaryāvyāyāmabṛhaṇabastyupayogaśceti // </l>
                    <l xml:id="Su.1.15.37">[Su.1.15.37] yaḥ punarubhayasādhāraṇānyāseveta tasyānnarasaḥ śarīramanukrāman samān dhātūnupacinoti samadhātutvānmadhyaśarīro bhavati sarvakriyāsu samarthaḥ kṣutpipāsāśītoṣṇavarṣātapasaho balavāṃśca sa satatamanupālayitavya iti // </l>
                    <l xml:id="Su.1.15.38">[Su.1.15.38] bhavanti cātra / </l>
                    <l xml:id="Su.1.15.38ab">[Su.1.15.38ab] atyantagarhitāvetau sadā sthūlakṛśau narau / </l>
                    <l xml:id="Su.1.15.38cd">[Su.1.15.38cd] śreṣṭho madhyaśarīrastu kṛśaḥ sthūlāttu pūjitaḥ // </l>
                    <l xml:id="Su.1.15.39ab">[Su.1.15.39ab] doṣaḥ prakupito dhātūn kṣapayatyātmatejasā / </l>
                    <l xml:id="Su.1.15.39cd">[Su.1.15.39cd] iddhaḥ svatejasā vahnirukhāgatamivodakam // </l>
                    <l xml:id="Su.1.15.40ab">[Su.1.15.40ab] vailakṣaṇyāccharīrāṇāmasthāyitvāttathaiva ca / </l>
                    <l xml:id="Su.1.15.40cd">[Su.1.15.40cd] doṣadhātumalānāṃ tu parimāṇaṃ na vidyate // </l>
                    <l xml:id="Su.1.15.41ab">[Su.1.15.41ab] eṣāṃ samatvaṃ yaccāpi bhiṣagbhiravadhāryate / </l>
                    <l xml:id="Su.1.15.41cd">[Su.1.15.41cd] na tat svāsthyādṛte śakyaṃ vaktumanyena hetunā // </l>
                    <l xml:id="Su.1.15.42ab">[Su.1.15.42ab] doṣādīnāṃ tvasamatāmanumānena lakṣayet / </l>
                    <l xml:id="Su.1.15.42cd">[Su.1.15.42cd] aprasannendriyaṃ vīkṣya puruṣaṃ kuśalo bhiṣak // </l>
                    <l xml:id="Su.1.15.43ab">[Su.1.15.43ab] svasthasya rakṣaṇaṃ kuryādasvasthasya tu buddhimān / </l>
                    <l xml:id="Su.1.15.43cd">[Su.1.15.43cd] kṣapayedbṛṃhayeccāpi doṣadhātumalān bhiṣak / </l>
                    <l xml:id="Su.1.15.43ef">[Su.1.15.43ef] tāvadyāvadarogaḥ syādetatsāmyasya lakṣaṇam // </l>
                    <l xml:id="Su.1.15.44ab">[Su.1.15.44ab] samadoṣaḥ samāgniśca samadhātumalakriyaḥ / </l>
                    <l xml:id="Su.1.15.44cd">[Su.1.15.44cd] prasannātmendriyamanāḥ svasthā ityabhidhīyate // iti suśrutasaṃhitāyāṃ sūtrasthāne doṣaghatumalakṣayavṛddhivijñānīyao nāma pañcadaśo+adhyāyaḥ // </l>
                </div>
                <div n="16" type="adhyāyaḥ" xml:id="suśrutasaṃhitā-body-div-1-div-16">
                    <head xml:id="suśrutasaṃhitā-body-div-1-div-16-head">ṣoḍaśo+adhyāyaḥ /</head>
                    <l xml:id="Su.1.16.1">[Su.1.16.1] athātaḥ karṇavyadhabandhavidhimadhyāyaṃ vyākhyāsyāmaḥ // </l>
                    <l xml:id="Su.1.16.2">[Su.1.16.2] yathovāca bhagavān dhanavatariaḥ // </l>
                    <l xml:id="Su.1.16.3">[Su.1.16.3] rakṣābhūṣaṇanimittaṃ bālasya karṇau vidhyete / tau ṣaṣṭhe māsi saptame vā śuklapakṣe prśasteṣu tithikaraṇamuhūrtanakṣatreṣe kṛtamaṅgalasvastivācanaṃ dhātryaṅke kumāradhārāṅke vā kumāramupaveśya bālakrīḍanakaiḥ pralobhyābhisāntvayan bhiṣagvāmahastenākṛṣya karṇaṃ daivakṛte chidra ādityakarāvabhāsite śanaiḥ śanairdakṣiṇahastenarju vidhyet pratanukaṃ sūcyā bahalamārayā pūrvaṃ dakṣiṇaṃ kumārasya vāmaṃ kumāryāḥ tataḥ picuvartiṃ praveśayet // </l>
                    <l xml:id="Su.1.16.4">[Su.1.16.4] śoṇitabahutvena vedanayā cānyadeśaviddhamiti jānīyāt nirupadravatayā taddeśaviddhamiti // </l>
                    <l xml:id="Su.1.16.5">[Su.1.16.5] tatrājñena yadṛcchayā viddhāsu sirāsu kālikāmarmarikālohitikāsūpadravā bhavanti / tatra kālikāyāṃ jvaro dāhaḥ śvayathurvedanā ca bhavati marmarikāyāṃ vedanā jvaro granthayaśca lohitikāyāṃ manyāstambhāpatānakaśirograhakarṇaśūlāni bhavanti / teṣu yathāsvaṃ pratikurvīt // </l>
                    <l xml:id="Su.1.16.6">[Su.1.16.6] kliṣṭajihmāpraśastasūcīvyadhādgāḍhataravartitvāddoṣasamudāyādapraśastavyadhādvā yatra saṃrambho vedanā vā bhavati tatra vartimupahṛtyāśu madhukairaṇḍamūlamañjiṣṭhāyavatilakalkairmadhughṛtapragāḍhairālepayettāvadyāvat surūḍha iti surūḍhaṃ cainaṃ punarvidhyet vidhānaṃ tu pūrvoktameva // </l>
                    <l xml:id="Su.1.16.7">[Su.1.16.7] tatra samyagviddhamāmatailena pariṣecayettryahāttryahācca vartiṃ sthūlatarāṃ dadyāt pariṣekaṃ ca tameva // </l>
                    <l xml:id="Su.1.16.8">[Su.1.16.8] atha vyapagatadoṣopadrave karṇe vardhanārthaṃ laghuvardhanakaṃ kuryāt // </l>
                    <l xml:id="Su.1.16.9ab">[Su.1.16.9ab] evaṃ vivardhitaḥ karṇaśchidyate tu dvidhā nṛṇām / </l>
                    <l xml:id="Su.1.16.9cd">[Su.1.16.9cd] doṣato vā+abhighātādvā sandhānaṃ tasya me śṛṇu // </l>
                    <l xml:id="Su.1.16.10">[Su.1.16.10] tatra samāsena pañcadaśakarṇabandhākṛtayaḥ / tadyathā nemisandhānaka utpalabhedyako vallūraka āsaṅgimo gaṇḍakarṇa āhāryo nirvedhimo vyāyojimaḥ kapāṭasandhiko+ardhakapāṭasandhikaḥ saṃkṣipto hīnakarṇo vallīkarṇo yaṣṭikarṇaḥ kākauṣṭhaka iti / teṣu pṛthulāyatasamobhayapālirnemisandhānakaḥ vṛttāyatasamobhayapālirutpalabhedyakaḥ hrsvavṛttasamobhayapālirvallūrakaḥ abhyantaradīrghaikapālirāsaṅgimaḥ bāhyadīrghaikapālirgaṇḍakarṇaḥ apālirubhayato+apyāhāryaḥ pīṭhopamapālirubhayataḥ kṣīṇaputrikāśrito nirvedhimaḥ sthūlāṇusamaviṣamapālirvyāyojimaḥ abhyantaradīrghaikapāliritarālpapāliḥ kapāṭasandhikaḥ bhāhyadīrghaikapāliritārālpapālirardhakapāṭasandhikaḥ / tatra daśaite karṇabandhavikalpāḥ sādhyāḥ teṣāṃ svanāmabhirevākṛtayaḥ prāyeṇa vyākhyātāḥ / saṃkṣiptādayaḥ pañcāsādhyāḥ / tatra śuṣkaśaṣkulirutsannapāliritarālpapāliḥ saṃkṣiptaḥ anadhiṣṭhānapāliḥ paryantayoḥ kṣīṇamāṃso hīnakarṇaḥ tanuviṣamālpapālirvallīkarṇaḥ grathitamāṃsastabdhasirāsaṃtatasūkṣmapāliryaṣṭikarṇaḥ nirmāṃsasaṃkṣiptāgrālpaśoṇitapāliḥ kākauṣṭhaka iti / baddheṣvapi tu śophadāharāgapākapiḍakāsrāvayuktā na siddhimupayānti // </l>
                    <l xml:id="Su.1.16.11">[Su.1.16.11] bhavanti cātra / </l>
                    <l xml:id="Su.1.16.11ab">[Su.1.16.11ab] yasya pālidvayamapi karṇasya na bhavediha / </l>
                    <l xml:id="Su.1.16.11cd">[Su.1.16.11cd] karṇapīṭhaṃ same madhye tasya viddhvā vivardhayet // </l>
                    <l xml:id="Su.1.16.12ab">[Su.1.16.12ab] bāhyāyāmiha dīrghāyāṃ sandhirābhyantaro bhavet / </l>
                    <l xml:id="Su.1.16.12cd">[Su.1.16.12cd] ābhyantarāyāṃ dīrghāyāṃ bhāhyasandhirudāhṛtaḥ // </l>
                    <l xml:id="Su.1.16.13ab">[Su.1.16.13ab] ekaiva tu bhavet pāliḥ sthūlā pṛthvī sthirā ca yā / </l>
                    <l xml:id="Su.1.16.13cd">[Su.1.16.13cd] tāṃ dvidhā pāṭayitvā tu chittvā copari sandhayet // </l>
                    <l xml:id="Su.1.16.14ab">[Su.1.16.14ab] gaṇḍādutpāṭya māṃsena sānubandhena jīvatā / </l>
                    <l xml:id="Su.1.16.14cd">[Su.1.16.14cd] karṇapālīmāpālestu kuryānnirlikhya śāstravit // </l>
                    <l xml:id="Su.1.16.15">[Su.1.16.15] atonyatamaṃ bandhaṃ cikīrṣuragropaharaṇīyoktopasaṃbhṛtasaṃbhāraṃ viśeṣataścātropaharet surāmaṇḍaṃ kṣīramudakaṃ dhānyāmlaṃ kapālacūrṇaṃ ceti / tato+aṅganāṃ puruṣaṃ vā grathitakeśāntaṃ laghu bhuktavantamāptaiḥ muparigṛhītaṃ ca kṛtvā bandhamupadhārya chedyabhedyalekhyavyadhanairupapannairupapādya karṇaśoṇitamavekṣya duṣṭamaduṣṭaṃ veti tatra vātaduṣṭe dhānyāmloṣṇodakābhyāṃ pittaduṣṭe śītodakapayobhyāṃ śleṣmaduṣṭe surāmaṇḍoṣṇodakābhyāṃ prakṣālya karṇau punaravalikhyānunnatamahīnamaviṣamaṃ ca karṇasandhiṃ sanniveśya shtitaraktaṃ sandadhyāt / tato madhughṛtenābhyajya picuplotayoranyatareṇāvaguṇṭhya sūtreṇānavagāḍhamanatiśithilaṃ ca baddhvā kapālacūrṇenāvakīryācārikamupadiśeddvivraṇīyoktena ca vidhānenopacaret // </l>
                    <l xml:id="Su.1.16.16">[Su.1.16.16] bhvati cātra / </l>
                    <l xml:id="Su.1.16.16ab">[Su.1.16.16ab] vighaṭṭanaṃ divāsvapnaṃ vyāyāmamatibhojanam / </l>
                    <l xml:id="Su.1.16.16cd">[Su.1.16.16cd] vyavāyamagnisaṃtāpaṃ vākśramaṃ ca vivarjayet // </l>
                    <l xml:id="Su.1.16.16.1ab">[Su.1.16.16.1ab](?āmatailaparīṣekaṃ trirātramavacārayet / </l>
                    <l xml:id="Su.1.16.16.1cd">[Su.1.16.16.1cd] tatastailena saṃsṛṣṭaṃ tryahādapanayet picum //) </l>
                    <l xml:id="Su.1.16.17">[Su.1.16.17] na cāśuddharaktamatipravṛttaraktaṃ kṣīṇaraktaṃ vā saṃdadhyāt / sa hi vātaduṣṭe rakte rūḍho+api paripuṭanavān pittaduṣṭe dāhapākarāgavedanāvān śleṣmaduṣṭe stabdhaḥ kaṇḍūmān atipravṛttarakte śyāvaśophavān kṣīṇo+alpamāṃso na vṛddhimupaiti // </l>
                    <l xml:id="Su.1.16.18">[Su.1.16.18] āmatailena trirātraṃ pariṣecayet trirātrācca picuṃ parivartayet / sa yadā surūḍho nirupadravaḥ savarṇo bhavati tadainaṃ śanaiśśanairabhivardhayet / ato+anyathā saṃrambhadāhapākarāgavedanāvān punaśchidyate vā // </l>
                    <l xml:id="Su.1.16.19">[Su.1.16.19] athāsyāpraduṣṭasyābhivardhanārthamabhyaṅgaḥ / tadyathā godhāpratudaviṣkirānūpaudakavasāmajjānau payaḥ sarpistailaṃ gaurasarṣapajaṃ ca yathālābhaṃ saṃbhṛtyārkālarkabalātibalānantāpāmārgāśvagandhāvidārigandhākṣīraśuklājalaśūkamadhuravargapayasyāprativāpaṃ tailaṃ vā pācayitvā svanuguptaṃ nidadhyāt // </l>
                    <l xml:id="Su.1.16.20ab">[Su.1.16.20ab] sveditonmarditaṃ karṇaṃ snehenaitena yojayet / </l>
                    <l xml:id="Su.1.16.20cd">[Su.1.16.20cd] ataḥnupadravaḥ samyagbalavāṃśca vivardhate // </l>
                    <l xml:id="Su.1.16.21ab">[Su.1.16.21ab] yavāśvagandhāyaṣṭyāhvaistilaiścodvartanaṃ hitam / </l>
                    <l xml:id="Su.1.16.21cd">[Su.1.16.21cd] śatāvaryaśvagandhābhyāṃ payasyairaṇḍajīvanaiḥ // </l>
                    <l xml:id="Su.1.16.22ab">[Su.1.16.22ab] tailaṃ vipakvaṃ sakṣīramabhyaṅgāt pālivardhanam / </l>
                    <l xml:id="Su.1.16.22cd">[Su.1.16.22cd] ye tu karṇā na vardhante svedasnehopapāditāḥ // </l>
                    <l xml:id="Su.1.16.23ab">[Su.1.16.23ab] teṣāmapāṅgadeśe tu kuryāt pracchānameva tu / </l>
                    <l xml:id="Su.1.16.23cd">[Su.1.16.23cd] bāhyacchedaṃ na kurvīta vyāpadaḥ syustato dhruvāḥ // </l>
                    <l xml:id="Su.1.16.24ab">[Su.1.16.24ab] baddhamātraṃ tu yaḥ karṇaṃ sahasaivābhivardhayet / </l>
                    <l xml:id="Su.1.16.24cd">[Su.1.16.24cd] āmakośī samādhmātaḥ kṣiprameva vimucyate // </l>
                    <l xml:id="Su.1.16.25ab">[Su.1.16.25ab] jātaromā suvartmā ca śliṣṭasandhiḥ samaḥ sthiraḥ / </l>
                    <l xml:id="Su.1.16.25cd">[Su.1.16.25cd] surūḍho+avedano yaśca taṃ karṇaṃ vardhayecchanaiḥ // </l>
                    <l xml:id="Su.1.16.26ab">[Su.1.16.26ab] amitāḥ karṇabandhāstu vijñeyāḥ kuśalairiha / </l>
                    <l xml:id="Su.1.16.26cd">[Su.1.16.26cd] yo yathā suviśiṣṭaḥ syāttaṃ ttathā viniyojayet // </l>
                    <l xml:id="Su.1.16.26.1ab">[Su.1.16.26.1ab] (?karṇapālyāmayānnṇnāṃ punarvakṣyāmi suśruta / </l>
                    <l xml:id="Su.1.16.26.1cd">[Su.1.16.26.1cd] karṇapalyāṃ prakupaitā vātapittakaphāstrayaḥ // </l>
                    <l xml:id="Su.1.16.26.2ab">[Su.1.16.26.2ab] dvidhā vā+apyathā saṃsṛṣṭāḥ kurvanti vividhā rujaḥ / </l>
                    <l xml:id="Su.1.16.26.2cd">[Su.1.16.26.2cd] visphoṭaḥ stabdhatā śophaḥ pālyāṃ doṣe tu vātike // </l>
                    <l xml:id="Su.1.16.26.3ab">[Su.1.16.26.3ab] dāhavisphiṭajananaṃ śophaḥ pākaśca paittike / </l>
                    <l xml:id="Su.1.16.26.3cd">[Su.1.16.26.3cd] kaṇḍūḥ saśvayathuḥ stambho gurutvaṃ ca kaphātmake // </l>
                    <l xml:id="Su.1.16.26.4ab">[Su.1.16.26.4ab] yathādoṣaṃ ca saṃśodhya kuryātteṣāṃ cikitsitam / </l>
                    <l xml:id="Su.1.16.26.4cd">[Su.1.16.26.4cd] svedābhyaṅgaparīṣekaiḥ pralepāsṛgvimokṣaṇaiḥ // </l>
                    <l xml:id="Su.1.16.26.5ab">[Su.1.16.26.5ab] mṛdvīṃ kriyāṃ bṛṃhaṇīyairyathāsvaṃ bhojanaistathā / </l>
                    <l xml:id="Su.1.16.26.5cd">[Su.1.16.26.5cd] ya evaṃ vetti doṣāṇāṃ cikitsāṃ kartumarhati // </l>
                    <l xml:id="Su.1.16.26.6ab">[Su.1.16.26.6ab] ata ūrdhvaṃ nāmaliṅgairvakṣye pālyāmupadravān / </l>
                    <l xml:id="Su.1.16.26.6cd">[Su.1.16.26.6cd] atpāṭakaścotpuṭakaḥ śyāvaḥ kaṇḍūyuto bhṛśam // </l>
                    <l xml:id="Su.1.16.26.7ab">[Su.1.16.26.7ab] avamanthaḥ sakaṇḍūko granthiko jambulastathā / </l>
                    <l xml:id="Su.1.16.26.7cd">[Su.1.16.26.7cd] srāvī ca dāhavāṃścaiva śṛṇveṣāṃ kramaśaḥ kriyām // </l>
                    <l xml:id="Su.1.16.26.8ab">[Su.1.16.26.8ab] apāmārgaḥ sarjarasaḥ pāṭalālakucatvacau / </l>
                    <l xml:id="Su.1.16.26.8cd">[Su.1.16.26.8cd] utpāṭake pralepaḥ syāttailamebhiśca pācayet // </l>
                    <l xml:id="Su.1.16.26.9ab">[Su.1.16.26.9ab] śampākaśigrupūtīkān godāmedo+atha tadvasām / </l>
                    <l xml:id="Su.1.16.26.9cd">[Su.1.16.26.9cd] vārāhaṃ gavyamaiṇeyaṃ pittaṃ sarpiśca saṃsṛjet // </l>
                    <l xml:id="Su.1.16.26.10ab">[Su.1.16.26.10ab] lepamutpuṭake dadyāttailamebhiśca sādhitam / </l>
                    <l xml:id="Su.1.16.26.10cd">[Su.1.16.26.10cd] gaurīṃ sugandhāṃ saśyāmāmanantāṃ taṇḍulīyakam / </l>
                    <l xml:id="Su.1.16.26.11ab">[Su.1.16.26.11ab] śyāve pralepanaṃ dadyāttailamebhiśca sādhitam / </l>
                    <l xml:id="Su.1.16.26.11cd">[Su.1.16.26.11cd] pāṭhāṃ rasāñjanaṃ kṣaudraṃ tathā syāduṣṇakāñjikam // </l>
                    <l xml:id="Su.1.16.26.12ab">[Su.1.16.26.12ab] dadyāllepaṃ sakaṇḍūke tailamebhiśca sādhitam / </l>
                    <l xml:id="Su.1.16.26.12cd">[Su.1.16.26.12cd] vraṇībhūtasya deyaṃ syādidaṃ tailaṃ vijānatā // </l>
                    <l xml:id="Su.1.16.26.13ab">[Su.1.16.26.13ab] madhukakṣīrakākolījīvakādyairvipācitam / </l>
                    <l xml:id="Su.1.16.26.13cd">[Su.1.16.26.13cd] godhāvarāhasarpāṇāṃ vasāḥ syuḥ kṛtabṛṃhaṇe // </l>
                    <l xml:id="Su.1.16.26.14ab">[Su.1.16.26.14ab] pralepanamidaṃ dadyādavasicyāvamanthake / </l>
                    <l xml:id="Su.1.16.26.14cd">[Su.1.16.26.14cd] prapauṇḍarīkaṃ madhukaṃ samaṅgāṃ dhavameva ca // </l>
                    <l xml:id="Su.1.16.26.15ab">[Su.1.16.26.15ab] tailamebhiśca saṃpakvaṃ śṛṇu kaṇḍūmataḥ kriyām / </l>
                    <l xml:id="Su.1.16.26.15cd">[Su.1.16.26.15cd] sahadevā viśvadevā ajākṣīraṃ sasaindhavam / </l>
                    <l xml:id="Su.1.16.26.15ef">[Su.1.16.26.15ef] etairālepanaṃ dadyāttailamebhiśca sādhitam // </l>
                    <l xml:id="Su.1.16.26.16ab">[Su.1.16.26.16ab] granthike guṭikāṃ pūrvaṃ srāvayedavapāṭya tu / </l>
                    <l xml:id="Su.1.16.26.16cd">[Su.1.16.26.16cd] tataḥ saindhavacūrṇaṃ tu ghṛṣṭvā lepaṃ pradāpayet // </l>
                    <l xml:id="Su.1.16.26.17ab">[Su.1.16.26.17ab] likhitvā tatsrutaṃ ghṛṣṭvā cūrṇairlodhrasya jambule / </l>
                    <l xml:id="Su.1.16.26.17cd">[Su.1.16.26.17cd] kṣīreṇa pratisāryainaṃ śuddhaṃ saṃropayettataḥ // </l>
                    <l xml:id="Su.1.16.26.18ab">[Su.1.16.26.18ab] madhuparṇī madhūkaṃ ca ma madhukaṃ madhunā saha / </l>
                    <l xml:id="Su.1.16.26.18cd">[Su.1.16.26.18cd] lepaḥ srāviṇi dātavyastailamebhiśca sādhitam // </l>
                    <l xml:id="Su.1.16.26.19ab">[Su.1.16.26.19ab] pañcavalkaiḥ samadhukaiḥ piṣṭaistaiśca ghṛtānvitaiḥ / </l>
                    <l xml:id="Su.1.16.26.19cd">[Su.1.16.26.19cd] jīvakādyaiḥ sasarpiṣkairdahyamānaṃ pralepayet //) </l>
                    <l xml:id="Su.1.16.27ab">[Su.1.16.27ab] viśleṣitāyāstvatha nāsikāyā vakṣyāmi sandhānavidhiṃ yathāvat / </l>
                    <l xml:id="Su.1.16.27cd">[Su.1.16.27cd] nāsāpramāṇaṃ pṛthivīruhāṇāṃ patraṃ gṛhītvā tvavalambi tasya // </l>
                    <l xml:id="Su.1.16.28ab">[Su.1.16.28ab] tena pramāṇena hi gaṇḍapārśvādutkṛtya baddhaṃ tvatha nāsikāgram / </l>
                    <l xml:id="Su.1.16.28cd">[Su.1.16.28cd] vilikhya cāśu pratisaṃdadhīta tat sādhubandhairbhiṣagapramattaḥ // </l>
                    <l xml:id="Su.1.16.29ab">[Su.1.16.29ab] susaṃhitaṃ samyagato yathāvannāḍīdvayenābhisamīkṣya baddhvā / </l>
                    <l xml:id="Su.1.16.29cd">[Su.1.16.29cd] prānnamya caināmavacūrṇayettu pataṅgayaṣṭīmadhukāñjanaiśca // </l>
                    <l xml:id="Su.1.16.30ab">[Su.1.16.30ab] saṃchādya samyak picunā sitena tailana siñcedasakṛttilānām / </l>
                    <l xml:id="Su.1.16.30cd">[Su.1.16.30cd] ghṛtaṃ ca pāyyaḥ sa naraḥ sujīrṇe snigdho virecyaḥ sa yathopadeśam // </l>
                    <l xml:id="Su.1.16.31ab">[Su.1.16.31ab] rūḍhaṃ ca sandhānamupāgataṃ syāttadardhaśeṣaṃ tu punarnikṛntet / </l>
                    <l xml:id="Su.1.16.31cd">[Su.1.16.31cd] hīnāṃ punarvardhayituṃ yateta samāṃ ca kuryādativṛddhamāṃsām // </l>
                    <l xml:id="Su.1.16.32ab">[Su.1.16.32ab] nāḍīyogaṃ vinauṣṭhasya nāsāsandhānavadvidhim / </l>
                    <l xml:id="Su.1.16.32cd">[Su.1.16.32cd] ya evameva jānīyāt sa rājñaḥ kartumarhati // </l>
                    <l xml:id="Su.1.16">[Su.1.16] iti śrīsuśrutasaṃhitāyāṃ sūtrasthāne karṇavyadhabandhavidhirnāma ṣoḍaśo+adhyāyaḥ // </l>
                </div>
                <div n="17" type="adhyāyaḥ" xml:id="suśrutasaṃhitā-body-div-1-div-17">
                    <head xml:id="suśrutasaṃhitā-body-div-1-div-17-head">saptadaśo+adhyāyaḥ /</head>
                    <l xml:id="Su.1.17.1">[Su.1.17.1] athāta āmapakvaiṣaṇīyamadhyāyaṃ vyākhyāsyāmaḥ // </l>
                    <l xml:id="Su.1.17.2">[Su.1.17.2] yathovāca bhagavān dhanvantariḥ // </l>
                    <l xml:id="Su.1.17.3">[Su.1.17.3] śophasamutthānā granthividradhyalajīprabhṛtayaḥ prāyeṇa vyādhayo+abhihitā anekākṛtayaḥ tairvilakṣaṇaḥ pṛthurgrathitaḥ samo viṣamo vā tvaṅnāṃsasthāyī doṣasaṃghātaḥ śarīraikadeśotthitaḥ śopha ityucyate // </l>
                    <l xml:id="Su.1.17.4">[Su.1.17.4] sa ṣaḍvidho vātapittakaphaśoṇitasannipātāgantunimittaḥ / tasya doṣarūpavyañjanairlakṣaṇāni vyākhyāsyāmaḥ / tatra vātaśopho+aruṇaḥ kṛṣṇo vā paruṣo mṛduranavasthitāstodāyaścātra vedanāviśeṣā bhavanti pittaśophaḥ pīto mṛduḥ sarakto vā śīghrānusāryoṣādayaścātra vedanāviśeṣā bhavanti śleṣmaśophaḥ pāṇḍuḥ śuklo vā kaṭhinaḥ śitaḥ snigdho mandānusārī kaṇḍvādayaścātra vedanāviśeṣā bhavanti sarvavarṇavedanaḥ sannipātajaḥ pittavacchoṇitajo+atikṛṣṇaśca pittaraktalakṣaṇa āganturlohitāvabhāsaśca // </l>
                    <l xml:id="Su.1.17.5">[Su.1.17.5] sa yadā bāhyābhyantaraiḥ kriyāviśeṣairna saṃbhāvitaḥ praśamayituṃ kriyāviparyayādbahutvādvā doṣāṇāṃ tadā pākābhimukho bhavati / tasyāmsya pacyamānasya pakvasya ca lakṣaṇamucyamānamupadhāraya / tatra mandoṣmatā tvaksavarṇatā śītaśophatā sthairyaṃ mandavedanatā+alpaśophatā cāmalakṣaṇamuddiṣṭaṃ sūcibhiriva nistudyate daśyata iva pipīlikābhistābhiśca saṃsarpyata iva chidyata iva śastreṇa bhidyata iva śaktibhistāḍyata iva daṇḍena pīḍyata iva pāṇinā ghaṭyata iva cāṅgulyā dahyate pacyata iva cāgnikṣārābhyāṃ oṣacoṣaparīdāhāśca bhavanti vṛścikaviddha iva ca sthānāsanaśayaneṣu na śāntimupaiti ādhmātabastirivātataśca śopho bhavati tvagvaivarṇyaṃ śophābhivṛddhirjvaradāhapipāsā bhaktāruciśca pacyamānaliṅgaṃ vedanopaśāntiḥ pāṇḍutā+alpaśophatā valīprādurbhāvastvakparipuṭanaṃ nimnadarśanamaṅgulyā+avapīḍite pratyunnamanaṃ bastāvivodakasaṃcaraṇaṃ pūyasya prapīḍayatyekamantamante vā+avapīḍite muhurmuhustodaḥ kaṇḍūrunnatatā vyādherupadravaśāntirbhaktābhikāṅkṣā ca pakvaliṅgam // </l>
                    <l xml:id="Su.1.17.6">[Su.1.17.6] kaphajeṣu tu rogeṣu gambhīragatitvādabhighātajeṣu vā keṣucidasamastaṃ pakvalakṣaṇaṃ dṛṣṭvā pakvamapakvamiti manyamāno bhiṣaṅnohamupaiti / yatra hi tvaksavarṇatā śītaśophatā sthaulyamalparujatā+aśmavacca ghanatā na tatra mohamupeyāditi // </l>
                    <l xml:id="Su.1.17.7">[Su.1.17.7] bhavanti cātra / </l>
                    <l xml:id="Su.1.17.7ab">[Su.1.17.7ab] āmaṃ vipacyamānaṃ ca samyak pakvaṃ ca yo bhiṣak / </l>
                    <l xml:id="Su.1.17.7cd">[Su.1.17.7cd] jānīyāt sa bhavedvaidyaḥ śeṣāstaskaravṛttayaḥ // </l>
                    <l xml:id="Su.1.17.8ab">[Su.1.17.8ab] vātādṛte nāsti rujā na pākaḥ pittādṛte nāsti kaphācca pūyaḥ / </l>
                    <l xml:id="Su.1.17.8cd">[Su.1.17.8cd] tasmāt samastāḥ paripākakāle pacanti śophāṃstraya eva doṣāḥ // </l>
                    <l xml:id="Su.1.17.9ab">[Su.1.17.9ab] kālāntareṇābhyuditaṃ tu pittaṃ kṛtvā vaśe vātakaphau prasahya / </l>
                    <l xml:id="Su.1.17.9cd">[Su.1.17.9cd] pacatyataḥ śoṇitameva pāko mato+apareṣāṃ viduṣāṃ dvitīyaḥ // </l>
                    <l xml:id="Su.1.17.10">[Su.1.17.10] tatra āmacchede māṃsasirāsnāyvasthisandhivyāpādanamatimātraṃ śoṇitātipravṛttirvedanāprādurbhāvo+avadaraṇamanekopadravadarśanaṃ kṣatavidradhirvā bhavati / sa yadā bhayamohābhyāṃ pakvamapyapakvamiti manyamānaściramupekṣate vyādhiṃ vaidyastadā gambhīrānugato dvāramalabhamānaḥ pūyaḥ svamāśrayamavadā(ā.dī)ryotasaṅgaṃ mahāntamavakāśaṃ kṛtvā nāḍīṃ janayitvā kṛcchrasādhyo bhavatyasādhyo veti // </l>
                    <l xml:id="Su.1.17.11">[Su.1.17.11] bhavanti cātra / </l>
                    <l xml:id="Su.1.17.11ab">[Su.1.17.11ab] yaśchinattyāmamajñānādyaśca pakvamupekṣate / </l>
                    <l xml:id="Su.1.17.11cd">[Su.1.17.11cd] śvapacāviva mantavyau tāvaniścitakāriṇau // </l>
                    <l xml:id="Su.1.17.12ab">[Su.1.17.12ab] prāk śastrakarmaṇaśceṣṭaṃ bhojayedāturaṃ bhiṣak / </l>
                    <l xml:id="Su.1.17.12cd">[Su.1.17.12cd] madyapaṃ pāyayenmadyaṃ tīkṣṇaṃ yo vedanāsahaḥ // </l>
                    <l xml:id="Su.1.17.13ab">[Su.1.17.13ab] na mūrcchatyannasaṃyogānmattaḥ śastraṃ na budhyate / </l>
                    <l xml:id="Su.1.17.13cd">[Su.1.17.13cd] tasmādavaśyaṃ bhoktavyaṃ rogeṣūkteṣu karmaṇi // </l>
                    <l xml:id="Su.1.17.14ab">[Su.1.17.14ab] prāṇo hyābhyantaro nṇṇāṃ bāhyaprāṇaguṇānvitaḥ / </l>
                    <l xml:id="Su.1.17.14cd">[Su.1.17.14cd] dhārayatyavirodhena śarīraṃ pāñcabhautikam // </l>
                    <l xml:id="Su.1.17.15ab">[Su.1.17.15ab] alpo mahān vā kriyayā vinā yaḥ samucchritaḥ pākamupaiti śophaḥ / </l>
                    <l xml:id="Su.1.17.15cd">[Su.1.17.15cd] viśālamūlo viṣamo vidagdhaḥ sa kṛcchritāṃ yātyavagāḍhadoṣaḥ // </l>
                    <l xml:id="Su.1.17.16ab">[Su.1.17.16ab] ālepavisrāvaṇaśodhanaistu samyak prayukairyadi nopaśāmyet / </l>
                    <l xml:id="Su.1.17.16cd">[Su.1.17.16cd] pacyet śīghraṃ samamalpamūlaḥ sa piṇḍitaścopari connataḥ syāt // </l>
                    <l xml:id="Su.1.17.17ab">[Su.1.17.17ab] kakṣaṃ samāsādya yathaiva vahnirvāte(ā.yvī)ritaḥ saṃdahati prasahya / </l>
                    <l xml:id="Su.1.17.17cd">[Su.1.17.17cd] tathaiva pūyo+apyaviniḥsṛto hi māṃsaṃ sirāḥ snāyu ca khādatīha // </l>
                    <l xml:id="Su.1.17.18ab">[Su.1.17.18ab] ādau vimlāpanaṃ kuryāddvitīyamavasecanam / </l>
                    <l xml:id="Su.1.17.18cd">[Su.1.17.18cd] tṛtīyamupanāhaṃ tu caturthīṃ pāṭanakriyām // </l>
                    <l xml:id="Su.1.17.19ab">[Su.1.17.19ab] pañcamaṃ śodhanaṃ kuryāt ṣaṣṭhaṃ ropaṇamiṣyate / </l>
                    <l xml:id="Su.1.17.19cd">[Su.1.17.19cd] ete kramā vraṇasyoktāḥ saptamaṃ vaikṛtāpaham // </l>
                    <l xml:id="Su.1.17">[Su.1.17] iti suśrutasaṃhitāyāṃ sūtrasthāne āmapakvaiṣaṇīyo+anāma saptadaśo+adhyāyaḥ // </l>
                </div>
                <div n="18" type="adhyāyaḥ" xml:id="suśrutasaṃhitā-body-div-1-div-18">
                    <head xml:id="suśrutasaṃhitā-body-div-1-div-18-head">aṣṭādaśo+adhyāyaḥ /</head>
                    <l xml:id="Su.1.18.1">[Su.1.18.1] athāto vraṇālepanabandhavidhimadhyāyaṃ vyākhyāsyāmaḥ // </l>
                    <l xml:id="Su.1.18.2">[Su.1.18.2] yathovāca bhagavān dhanvantariḥ // </l>
                    <l xml:id="Su.1.18.3">[Su.1.18.3] ālipa ādya upakramaḥ eṣa sarvaśophānāṃ sāmānyaḥ pradhānatamaśca taṃ ca pratirogaṃ vakṣyāmaḥ tato bandhaḥ pradhānaṃ tena śuddhirvraṇaropaṇamasthisaṃdhisthairyaṃ ca // </l>
                    <l xml:id="Su.1.18.4">[Su.1.18.4] tatra pratilomamālimpennānulomam / pratilome hi samyagauṣadhamavatiṣṭhate+anupraviśati romakūpān svedavāhibhiśca sirāmukhairvīryaṃ prāpnoti // </l>
                    <l xml:id="Su.1.18.5">[Su.1.18.5] na ca śuṣyamāṇamupekṣeta anyatra pīḍayitavyāt śuṣko hyapārthako rukkaraśca // </l>
                    <l xml:id="Su.1.18.6">[Su.1.18.6] sa trividhaḥ pralepaḥ pradeha ālepaśca / teṣāmantaraṃ pralepaḥ śītastanuraviśoṣī viśoṣī ca pradehastūṣṇaḥ śīto vā bahalo+abahuraviśoṣī ca madhaymo+atrālepaḥ / tatra raktapittaprasādakṛdālepaḥ pradeho vātaśleṣmapraśamanaḥ saṃdhānaḥ śodhano ropaṇaḥ śophavedanāpahaśca tasyopayogaḥ kṣatākṣateṣu yastu kṣateṣūpayujyate sa bhūyaḥ kalka iti saṃjñāṃ labhate niruddālepanasaṃjñaḥ tenāsrāvasannirodho mṛdutā pūtimāṃsāpakarṣaṇamanantardoṣatā vraṇaśuddhiśca bhavati // </l>
                    <l xml:id="Su.1.18.7ab">[Su.1.18.7ab] avidagdheṣu śopheṣu hitamālepanaṃ bhavet / </l>
                    <l xml:id="Su.1.18.7cd">[Su.1.18.7cd] yathāsvaṃ doṣaśamanaṃ dāhakaṇḍūrujāpaham // </l>
                    <l xml:id="Su.1.18.8ab">[Su.1.18.8ab] tvakprasādanamevāgryaṃ māṃsaraktaprasādanam / </l>
                    <l xml:id="Su.1.18.8cd">[Su.1.18.8cd] dāhapraśamanaṃ śreṣṭhaṃ todakaṇḍūvināśanam // </l>
                    <l xml:id="Su.1.18.9ab">[Su.1.18.9ab] marmadeśeṣu ye togā guhyeṣvapi tathā nṛām / </l>
                    <l xml:id="Su.1.18.9cd">[Su.1.18.9cd] saṃśodhanāya teṣāṃ hi kuryādālepanaṃ bhiṣak // </l>
                    <l xml:id="Su.1.18.10ab">[Su.1.18.10ab] (?ṣaḍbhāgaṃ paittike snehaṃ catrubhāgaṃ tu vātike / </l>
                    <l xml:id="Su.1.18.10cd">[Su.1.18.10cd] aṣṭabhāgaṃ tu kaphaje snehamātrāṃ pradāpayet //) </l>
                    <l xml:id="Su.1.18.11">[Su.1.18.11] tasya pramāṇamārdramāhiṣacarmotsedhamupadiśanti // </l>
                    <l xml:id="Su.1.18.12">[Su.1.18.12] na cālepaṃ rātrau prayuñjīta mā bhūcchaityapihitoṣmaṇastadanirgamādvikārapravṛtti(ā.ddhi)riti // </l>
                    <l xml:id="Su.1.18.13ab">[Su.1.18.13ab] pradehasādhye vyādhau tu hitamālepanaṃ divā / </l>
                    <l xml:id="Su.1.18.13cd">[Su.1.18.13cd] pittaraktābhighātotthe saviṣe ca viśeṣataḥ // </l>
                    <l xml:id="Su.1.18.14ab">[Su.1.18.14ab] na ca paryuṣitaṃ lepaṃ kadācidavacārayet / </l>
                    <l xml:id="Su.1.18.14cd">[Su.1.18.14cd] uparyupari lepaṃ tu na kadācit pradāpayet // </l>
                    <l xml:id="Su.1.18.15ab">[Su.1.18.15ab] ūṣmāṇaṃ vedanāṃ dāhaṃ ghanatvājjanayet sa hi / </l>
                    <l xml:id="Su.1.18.15cd">[Su.1.18.15cd] na ca tenaiva lepena pradehaṃ dāpayet punaḥ / </l>
                    <l xml:id="Su.1.18.15ef">[Su.1.18.15ef] śuṣkabhāvātsa nirvīryo yukto+api syādapārthakaḥ // </l>
                    <l xml:id="Su.1.18.16">[Su.1.18.16] ata ūrdhvaṃ vraṇabandhanadravyāṇyupadekṣyāmaḥ tadyathā kṣaumakārpāsāvikadukūlakauśeyapatrorṇacīnapaṭṭacarmāntarvalkalālābūśakalalatāvidalarajjutūlaphalasantānikālauhānīti teṣaṃ vyādhiṃ kālaṃ cāvekṣyopayogaḥ prakaraṇataścaiṣāmādeśaḥ // </l>
                    <l xml:id="Su.1.18.17">[Su.1.18.17] tatra kośadāmasvastikānuvellitapra(ā.mu)tolīmaṇḍalasthagikāyamakakhaṭvācīnavibandhavitānagophaṇāḥ pañcāṅgī ceti caturdaśa bandhaviśeṣāḥ / teṣāṃ nāmabhirevākṛtayaḥ prāyeṇa vyākhyātāḥ // </l>
                    <l xml:id="Su.1.18.18">[Su.1.18.18] tatra kośamaṅguṣṭhāṅguliparvasu vidadhyāt dāmasaṃbādhe+aṅge sandhikūrcakabhrūstanāntaratalakarṇeṣu svastikaṃ anuvellitaṃ tu śākhāsu grīvāmeḍhrayoḥ pratolīṃ vṛtte+aṅge maṇḍalaṃ aṅguṣṭhāṅgulimeḍhrāgreṣu sthagikāṃ yamalavraṇayoryamakaṃ hanuśaṅkhagaṇḍeṣu khaṭvāṃ apāṅgayoścīnaṃ pṛṣṭhodaroraḥsu vibandhaṃ mūrdhani vitānaṃ cibukanāsauṣṭhāṃsabastiṣu gophaṇāṃ jatruṇa ūrdhvaṃ pañcāṅgīmiti yo vā yasmin śarīrapradeśe suniviṣṭo bhavati taṃ tasmin vidadhyāt // </l>
                    <l xml:id="Su.1.18.19">[Su.1.18.19] yantraṇamūrdhvamadhistiryak ca // </l>
                    <l xml:id="Su.1.18.20">[Su.1.18.20] tatra ghanāṃ kavalikāṃ dattvā vāmahastaparikṣepamṛjumanāviddhamasaṃkucitaṃ mṛdu paṭṭaṃ niveśya badhnīyāt / na ca vraṇasyopari kuryādgranthimābādhakaraṃ ca // </l>
                    <l xml:id="Su.1.18.21">[Su.1.18.21] na ca vikeśikauṣadhe+atisnigdhe+atirūkṣe viṣame vā kurvīta yasmādatisnehāt kledo raukṣyācchedo durnyāsāhraṇavartmāvagharṣaṇamiti // </l>
                    <l xml:id="Su.1.18.22">[Su.1.18.22] tatra vraṇayatanaviśeṣādbandhaviśeṣastrividho bhavati gāḍhaḥ samaḥ śithila iti // </l>
                    <l xml:id="Su.1.18.23ab">[Su.1.18.23ab] pīḍayannarujo gāḍhaḥ socchvāsaḥ śithilaḥ smṛtaḥ / </l>
                    <l xml:id="Su.1.18.23cd">[Su.1.18.23cd] naiva gāḍho na śithilaḥ samo bandhaḥ prakīrtitaḥ // </l>
                    <l xml:id="Su.1.18.24">[Su.1.18.24] tatra sphikkukṣikakṣāvaṅkṣaṇoruśiraḥsu gāḍhaḥ śākhāvadanakarṇakaṇṭhameḍhramuṣkapṛṣṭhapārśvodaroraḥsu samaḥ akṣṇoḥ sandhiṣu ca śithila ti // </l>
                    <l xml:id="Su.1.18.25">[Su.1.18.25] tatra paittikaṃ gāḍhasthāne samaṃ badhnīyāt samasthāne śithilaṃ śithilasthāne naiva evaṃ śoṇitaduṣṭaṃ ca ślaiṣmikaṃ śithilasthāne samaṃ samasthāne gāḍhaṃ gāḍhasthāne gāḍhataraṃ evaṃ vātaduṣṭaṃ ca // </l>
                    <l xml:id="Su.1.18.26">[Su.1.18.26] tatra paittikaṃ śaradi grīṣme dvirahno badhnīyāt raktopadrutamapyevaṃ ślaiṣmikaṃ hemantavasantayostryahāt vātopadrutamapyevam / evamabhyūhya bandhaviparyayaṃ ca kuryāt // </l>
                    <l xml:id="Su.1.18.27">[Su.1.18.27] tatra samaśithilasthāneṣu gāḍhaṃ baddhe vikeśikauṣadhanairarthakyaṃ śophavedanāprādurbhāvaśca gāḍhasamasthāneṣu śithilaṃ baddhe vikeśikauṣadhapatanaṃ paṭṭasaṃcārāhraṇavartmāvagharṣanamiti gāḍhaśithilasthāneṣu samaṃ baddhe ca guṇābhāva iti // </l>
                    <l xml:id="Su.1.18.28">[Su.1.18.28] aviparītabandhe vedanopaśāntirasṛkprasādo mārdavaṃ ca // </l>
                    <l xml:id="Su.1.18.29">[Su.1.18.29] abadhyamāno daṃśamaśakatṛṇakāṣṭhopalapāṃśuśītavātātapaprabhṛtibhirviśeṣairabhihanyate vraṇo vividhavedanopadrutaśca duṣṭatāmupaityālepanādīni cāsya viśoṣamupayānti // </l>
                    <l xml:id="Su.1.18.30ab">[Su.1.18.30ab] cūrṇitaṃ mathitaṃ bhagnaṃ viśliṣṭamatipātitam / </l>
                    <l xml:id="Su.1.18.30cd">[Su.1.18.30cd] asthisnāyusirācchinnamāśu bandhena rohati // </l>
                    <l xml:id="Su.1.18.31ab">[Su.1.18.31ab] sukhamevaṃ vraṇī śete sukhaṃ gacchati tiṣṭhati / </l>
                    <l xml:id="Su.1.18.31cd">[Su.1.18.31cd] sukhaṃ śayyāsanasthasya kṣipraṃ saṃrohati vraṇaḥ // </l>
                    <l xml:id="Su.1.18.32">[Su.1.18.32] abandhyāḥ pittaraktābhighātaviṣanimittā yadā ca śophadāhapākarāgatodavedanābhibhūtāḥ kṣārāgnidagdhāḥ pākāt prakuthitapraśīrṇamāṃsāśca bhavanti // </l>
                    <l xml:id="Su.1.18.33ab">[Su.1.18.33ab] kuṣṭhināmagnidagdhānāṃ piḍakā madhumehinām / </l>
                    <l xml:id="Su.1.18.33cd">[Su.1.18.33cd] karṇikāśconduruviṣe viṣajuṣṭavraṇāśca ye // </l>
                    <l xml:id="Su.1.18.34ab">[Su.1.18.34ab] māṃsāpāke na badhyante gudapāke ca dāruṇe / </l>
                    <l xml:id="Su.1.18.34cd">[Su.1.18.34cd] svabuddhyā cāpi vibhajetkṛtyākṛtyāṃśca buddhimān // </l>
                    <l xml:id="Su.1.18.35ab">[Su.1.18.35ab] deśaṃ doṣaṃ ca vijñāya vraṇaṃ ca vraṇakovidaḥ / </l>
                    <l xml:id="Su.1.18.35cd">[Su.1.18.35cd] ṛtūṃśca parisaṃkhyāya tato bandhānniveśayet // </l>
                    <l xml:id="Su.1.18.36ab">[Su.1.18.36ab] ūrdhvaṃ tiryagadhastācca yantraṇā trividhā smṛtā / </l>
                    <l xml:id="Su.1.18.36cd">[Su.1.18.36cd] yathā ca badhyate bandhastathā vakṣyāmyaśeṣataḥ // </l>
                    <l xml:id="Su.1.18.37ab">[Su.1.18.37ab] ghanāṃ kavalikāṃ dattvā mṛdu caivāpi paṭṭakam / </l>
                    <l xml:id="Su.1.18.37cd">[Su.1.18.37cd] vikeśikāmauṣadhaṃ ca nātisnigdhaṃ samācaret // </l>
                    <l xml:id="Su.1.18.38ab">[Su.1.18.38ab] prakledayatyatisnigdhā tathā rūkṣā kṣiṇoti ca / </l>
                    <l xml:id="Su.1.18.38cd">[Su.1.18.38cd] yuktasnehā ropayati durnyastā vartma gharṣati // </l>
                    <l xml:id="Su.1.18.39ab">[Su.1.18.39ab] viṣamaṃ ca vraṇaṃ kuryāt stambhayet srāvayettathā / </l>
                    <l xml:id="Su.1.18.39cd">[Su.1.18.39cd] yathāvraṇaṃ viditvā tu yogaṃ vaidyaḥ prayojayet // </l>
                    <l xml:id="Su.1.18.40ab">[Su.1.18.40ab] pittaje raktaje vā+api sakṛteva parikṣipet / </l>
                    <l xml:id="Su.1.18.40cd">[Su.1.18.40cd] asakṛt kaphaje vā+api vātaje ca vicakṣaṇaḥ // </l>
                    <l xml:id="Su.1.18.41ab">[Su.1.18.41ab] talena pratipīḍyātha srāvayedanulomataḥ / </l>
                    <l xml:id="Su.1.18.41cd">[Su.1.18.41cd] sarvāṃśca bandhān gūḍhāntān sandhīṃśca viniveśayet // </l>
                    <l xml:id="Su.1.18.42ab">[Su.1.18.42ab] oṣṭhasyāpyeṣa sandhāne yathoddiṣṭo vidhiḥ smṛtaḥ / </l>
                    <l xml:id="Su.1.18.42cd">[Su.1.18.42cd] buddhyotprekṣyābhiyuktena tathā cāsthiṣu jānatā // </l>
                    <l xml:id="Su.1.18.43ab">[Su.1.18.43ab] uttiṣṭhato niṣaṇṇasya śayanaṃ vā+adhigacchataḥ / </l>
                    <l xml:id="Su.1.18.43cd">[Su.1.18.43cd] gacchato vividhairyānairnāsya duṣyati sa vraṇaḥ // </l>
                    <l xml:id="Su.1.18.44ab">[Su.1.18.44ab] ye ca syurmāṃsasaṃsthā vai tvaggatāśca tathā vraṇāḥ / </l>
                    <l xml:id="Su.1.18.44cd">[Su.1.18.44cd] sandhyasthikoṣṭhaprāptāśca sirāsnāyugatāstathā // </l>
                    <l xml:id="Su.1.18.45ab">[Su.1.18.45ab] tathā+avagāḍhagambhīrāḥ sarvato viṣamasthitāḥ / </l>
                    <l xml:id="Su.1.18.45cd">[Su.1.18.45cd] naite sādhayituṃ śakyā ṛte bandhādbhavanti hi // </l>
                    <l xml:id="Su.1.18">[Su.1.18] iti suśrutasaṃhitāyāṃ sūtrasthāne vraṇālepanabandhavidhirnāmāṣṭādaśo+adhyāyaḥ // </l>
                </div>
                <div n="19" type="adhyāyaḥ" xml:id="suśrutasaṃhitā-body-div-1-div-19">
                    <head xml:id="suśrutasaṃhitā-body-div-1-div-19-head">ekonaviṃśo+adhyāyaḥ /</head>
                    <l xml:id="Su.1.19.1">[Su.1.19.1] athāto vraṇitopāsanīyamadhyāyaṃ vyākhyāsyāmaḥ // </l>
                    <l xml:id="Su.1.19.2">[Su.1.19.2] yathovāca bhagavān dhanvantriḥ // </l>
                    <l xml:id="Su.1.19.3">[Su.1.19.3] vraṇitasya prathamamevāgāramanvicchet taccāgāraṃ praśastavāstvādikaṃ karyam // </l>
                    <l xml:id="Su.1.19.4ab">[Su.1.19.4ab] praśastavāstuni gṛhe śucāvātapavarjite / </l>
                    <l xml:id="Su.1.19.4cd">[Su.1.19.4cd] nivāte na ca rogāḥ syuḥ śārīrāgantumānasāḥ // </l>
                    <l xml:id="Su.1.19.5">[Su.1.19.5] tasmin śayanamasaṃbādhaṃ svāstīrṇaṃ manojñaṃ prākśiraskaṃ saśastraṃ kurvīt // </l>
                    <l xml:id="Su.1.19.6ab">[Su.1.19.6ab] sukhaceṣṭāpracāraḥ syāt svāstīrṇe śayane vraṇī / </l>
                    <l xml:id="Su.1.19.6cd">[Su.1.19.6cd] prācyāṃ diśi sthitā devāstatpūjārthaṃ ca tacchiraḥ // </l>
                    <l xml:id="Su.1.19.7">[Su.1.19.7] tasmin suhṛdbhiranukūlaiḥ priyaṃvadairupāsyamāno yatheṣṭamāsīt // </l>
                    <l xml:id="Su.1.19.8ab">[Su.1.19.8ab] suhṛdo vikṣipantyāśu kathābhirvraṇavedanāḥ / </l>
                    <l xml:id="Su.1.19.8cd">[Su.1.19.8cd] āśvāsayanto bahuśastvanukūlāḥ priyaṃvadāḥ // </l>
                    <l xml:id="Su.1.19.9">[Su.1.19.9] na ca divānidrāvaśagaḥ syāt // </l>
                    <l xml:id="Su.1.19.10ab">[Su.1.19.10ab] divāsvapnāddraṇe kaṇḍūrgātrāṇāṃ gauravaṃ tathā / </l>
                    <l xml:id="Su.1.19.10cd">[Su.1.19.10cd] śvayathurvedanā rāgaḥ srāvaścaiva bhṛśaṃ bhavet //// </l>
                    <l xml:id="Su.1.19.11">[Su.1.19.11] utthānasaṃveśanaparivartanacaṅkramaṇoccairbhāṣaṇādyāsvātmaceṣṭāsvapramatto vraṇaṃ saṃrakṣet // </l>
                    <l xml:id="Su.1.19.12ab">[Su.1.19.12ab] sthānāsanaṃ caṅkramaṇaṃ divāsvapnaṃ tathaiva ca / </l>
                    <l xml:id="Su.1.19.12cd">[Su.1.19.12cd] vraṇito na niṣeveta śaktimānapi mānavaḥ // </l>
                    <l xml:id="Su.1.19.13ab">[Su.1.19.13ab] utthānādyāsanaṃ sthānaṃ śayyā cātiniṣevitā / </l>
                    <l xml:id="Su.1.19.13cd">[Su.1.19.13cd] prāpnuyānmārutādaṅge rujastasmādvivarjayet // </l>
                    <l xml:id="Su.1.19.14">[Su.1.19.14] gamyānāṃ ca strīṇāṃ saṃdarśanasaṃbhāṣaṇasaṃsparśanāni dūrataḥ pariharet // </l>
                    <l xml:id="Su.1.19.15ab">[Su.1.19.15ab] strīdarśanādibhiḥ śukraṃ kadāciccalitaṃ sravet / </l>
                    <l xml:id="Su.1.19.15cd">[Su.1.19.15cd] grāmyadharmakṛtāndoṣān so+asaṃsarge+apyavāpnuyāt // </l>
                    <l xml:id="Su.1.19.16">[Su.1.19.16] navadhānyamāṣatilakalāyakulatthaniṣpāvaharitakaśākāmlalavaṇakaṭukaguḍapiṣṭavikṛtivallūraśuṣkaśākājāvikānūpaudakamāṃsavasāśītodakakṛśarāpāyasadadhidugdhatakraprabhṛtīn pariharet // </l>
                    <l xml:id="Su.1.19.17ab">[Su.1.19.17ab] takrānto navadhānyādiryo+ayaṃ varga udāhṛtaḥ / </l>
                    <l xml:id="Su.1.19.17cd">[Su.1.19.17cd] doṣasaṃjanano hyeṣa vijñeyaḥ pūyavardhanaḥ // </l>
                    <l xml:id="Su.1.19.18">[Su.1.19.18] madyapaśca maireyāriṣṭāsavaśīdhusurāvikārān pariharet // </l>
                    <l xml:id="Su.1.19.19ab">[Su.1.19.19ab] madyamamlaṃ tathā rūkṣaṃ tīkṣṇamuṣṇaṃ ca vīryataḥ / </l>
                    <l xml:id="Su.1.19.19cd">[Su.1.19.19cd] āśukāri ca tat pītaṃ kṣipraṃ vyāpādayeddraṇam // </l>
                    <l xml:id="Su.1.19.20">[Su.1.19.20] vātātaparajodhūmāvaśyāyātisevanātibhojanāniṣṭabhojanāśravaṇadarśanerṣyāmarṣabhayakrodhaśokadhyānarātrijāgaraṇaviṣamāśanaśayanopavāsavāgvyāyāmasthānacaṅkramaṇaśītavātaviruddhādhyaśanājīrṇamakṣikādyā bādhāḥ pariharet // </l>
                    <l xml:id="Su.1.19.21ab">[Su.1.19.21ab] vraṇinaḥ saṃprataptasya kāraṇairevamādibhiḥ / </l>
                    <l xml:id="Su.1.19.21cd">[Su.1.19.21cd] kṣīṇaśoṇitamāṃsasya bhuktaṃ samyaṅga jīryati // </l>
                    <l xml:id="Su.1.19.22ab">[Su.1.19.22ab] ajīrṇāt pavanādīnāṃ vibhramo balavān bhavet / </l>
                    <l xml:id="Su.1.19.22cd">[Su.1.19.22cd] tataḥ śopharujāsrāvadāhapākānavāpnuyāt // </l>
                    <l xml:id="Su.1.19.23">[Su.1.19.23] sadā nīcanakharomṇā śucinā śuklavāsasā śāntimaṅgaladevatābrāhmaṇagurupareṇa bhavitavyamiti / tat kasya hetoḥ hiṃsāvihārāṇi hi mahāvīryāṇi rakṣāṃsi paśupatikuberakumārānucarāṇi māṃsaśoṇitapriyatvāt kṣatajanimittaṃ vraṇinamupasarpanti satkārārthaṃ jighāṃsūni vā kadācit // </l>
                    <l xml:id="Su.1.19.24">[Su.1.19.24] bhavati cātra / </l>
                    <l xml:id="Su.1.19.24ab">[Su.1.19.24ab] teṣāṃ satkārakāmānāṃ prayatetāntarātmanā / </l>
                    <l xml:id="Su.1.19.24cd">[Su.1.19.24cd] dhūpabalyupahārāṃśca bhakṣyāṃścaivopahārayet // </l>
                    <l xml:id="Su.1.19.25">[Su.1.19.25] te tu saṃtarpitā ātmavantamk na hiṃsyuḥ / tasmāt satatamatandrito janaparivṛto nityaṃ dīpodakaśastrasragdāmapuṣpalājādyalaṅkṛte veśmani sāṃpanmaṅgalamano+anukūlāḥ kathāḥ śṛṇvannāsīta // </l>
                    <l xml:id="Su.1.19.26ab">[Su.1.19.26ab] saṃpadādyanukūlābhiḥ kathābhiḥ prītamānasaḥ / </l>
                    <l xml:id="Su.1.19.26cd">[Su.1.19.26cd] āśāvān vyādhimokṣāya kṣipraṃ sukhamavāpnuyāt // </l>
                    <l xml:id="Su.1.19.27">[Su.1.19.27] ṛgyajuḥsāmātharvavedābhihitairaparaiścāśīrvidhānairupādhyāyā bhiṣajaśca sandhyayo rakṣāṃ kuryuḥ // </l>
                    <l xml:id="Su.1.19.28ab">[Su.1.19.28ab] sarṣapāriṣṭapatrābhyāṃ sarpiṣā lavaṇena ca / </l>
                    <l xml:id="Su.1.19.28cd">[Su.1.19.28cd] dvirahnaḥ kārayeddhūpaṃ daśarātramatandritaḥ // </l>
                    <l xml:id="Su.1.19.29">[Su.1.19.29] chatrāmaticchatrāṃ lāṅgū(ā.ṅga)līṃ jaṭilāṃ brahmacāriṇīṃ lakṣmīṃ guhāmatiguhāṃ vacāmativiṣāṃ śatavīryāṃ sahasravīryāṃ siddhārthakāṃśca śirasā dhārayet // </l>
                    <l xml:id="Su.1.19.30ab">[Su.1.19.30ab] vyajyeta bālavyajanairvraṇaṃ na ca vighaṭṭayet / </l>
                    <l xml:id="Su.1.19.30cd">[Su.1.19.30cd] na tudenna ca kaṇḍūyecchayānaḥ paripālayet // </l>
                    <l xml:id="Su.1.19.31ab">[Su.1.19.31ab] anena vidhinā yuktamādāveva niśācarāḥ / </l>
                    <l xml:id="Su.1.19.31cd">[Su.1.19.31cd] vanaṃ keśāriṇā+ākrāntaṃ varjayanti mṛgā iva // </l>
                    <l xml:id="Su.1.19.32ab">[Su.1.19.32ab] jīrṇaśālyodanaṃ snigdhamalpamuṣṇaṃ dravottaram / </l>
                    <l xml:id="Su.1.19.32cd">[Su.1.19.32cd] bhuñjāno jāṅgalairmāṃsaiḥ śīghraṃ vraṇamapohati // </l>
                    <l xml:id="Su.1.19.33ab">[Su.1.19.33ab] taṇḍulīyakajīvantīsuniṣaṇṇakavāstukaiḥ / </l>
                    <l xml:id="Su.1.19.33cd">[Su.1.19.33cd] bālamūlakavātārkapaṭolaiḥ kāravellakaiḥ // </l>
                    <l xml:id="Su.1.19.34ab">[Su.1.19.34ab] sadāḍimaiḥ sāmalakairghṛtabhṛṣṭaiḥ sasaindhavaiḥ / </l>
                    <l xml:id="Su.1.19.34cd">[Su.1.19.34cd] anyairevaṃguṇairvā+api mudgādīnāṃ rasena vā // </l>
                    <l xml:id="Su.1.19.35ab">[Su.1.19.35ab] śaktūn vilepīṃ kulmāṣaṃ jalaṃ cāpi śṛtaṃ pibet / </l>
                    <l xml:id="Su.1.19.35cd">[Su.1.19.35cd] divā na nidrāvaśago nivātagṛhagocaraḥ // ^</l>
                    <l xml:id="Su.1.19.35ef">[Su.1.19.35ef] vraṇī vaidyavaśe tiṣṭhan śīghraṃ vraṇamapohati / </l>
                    <l xml:id="Su.1.19.36ab">[Su.1.19.36ab] vraṇe śvayathurāyāsāt sa ca rāgaśca jāgarāt / </l>
                    <l xml:id="Su.1.19.36cd">[Su.1.19.36cd] tau ca ruk ca divāsvāpāttāśca mṛtyuśca maithunāt // </l>
                    <l xml:id="Su.1.19.37ab">[Su.1.19.37ab] evaṃvṛttasamācāro vraṇī saṃpadyate sukhī / </l>
                    <l xml:id="Su.1.19.37cd">[Su.1.19.37cd] āyuśca dīrghamāpnoti dhanvantarivaco yathā // </l>
                    <l xml:id="Su.1.19">[Su.1.19] iti śrīsuśrutasaṃhitāyāṃ sūtrasthāne vraṇitopāsanīyo namaikonaviṃśo+adhyāyaḥ // </l>
                </div>
                <div n="20" type="adhyāyaḥ" xml:id="suśrutasaṃhitā-body-div-1-div-20">
                    <head xml:id="suśrutasaṃhitā-body-div-1-div-20-head"> viṃśatitamo+adhyāyaḥ /</head>
                    <l xml:id="Su.1.20.1">[Su.1.20.1] athāto hitāhitīyamadhyāyaṃ vyākhyāsyāmaḥ // </l>
                    <l xml:id="Su.1.20.2">[Su.1.20.2] yathovāca bhagavān dhanvantariḥ // </l>
                    <l xml:id="Su.1.20.3">[Su.1.20.3] yadvāyoḥ pathyaṃ tat pittasyāpathyamityanena hetunā na kiṃciddravyamekāntena hitamahitaṃ vā+astīti kecidācāryā bruvate / tattu na samyak / iha khalu yasmāddravyāṇi svabhāvataḥ saṃyogataścaikāntahitānyekāntāhitāni hitāhitāni ca bhavanti // </l>
                    <l xml:id="Su.1.20.4">[Su.1.20.4] tatra ekāntahitāni jātisātmyāt salilaghṛtadugdhaudanaprabhṛtīni ekāntāhitāni tu dahanapacanamāraṇādiṣu pravṛttānyagnikṣāraviṣādīni saṃyogādaparāṇi viṣatulyāni bhavanti hitāhitāni tu yadvāyoḥ pathyaṃ tatpittasyāpathyamiti // </l>
                    <l xml:id="Su.1.20.5">[Su.1.20.5] ataḥ sarvaprāṇināmayamāhārārthaṃ varga upadiśyate tadyathā raktaśaliṣaṣṭikakaṅgukamukundakapāṇḍukapītakapramodakakālakāsanapuṣpakakardamakaśakunāhṛtasugandhakakalamanīvārakodravoddālakaśyāmākagodhūmaveṇuyavādaya eṇahariṇakuraṅgamṛgamātṛkāśvadaṃṣṭrākarālakrakarakapotalāvatittirikapiñjalavartīravartikādīnāṃ māṃsāni mudgavanamudgamakuṣṭhakalāyamasūramaṅgalyacaṇakahareṇvāḍhakīsatīnāḥ cillivāstukasuniṣaṇṇakajīvantītaṇḍulīyakamaṇḍūkaparṇyaḥ gavyaṃ ghṛtaṃ saindhavadāḍimāmalakamityeṣa vargaḥ sarvaprāṇināṃ sāmānyataḥ pathyatamaḥ // </l>
                    <l xml:id="Su.1.20.6">[Su.1.20.6] tathā brahmacaryanivātaśayanoṣṇodakasnānaniśāsvapnavyāyāmāścaikāntataḥ pathyatamāḥ // </l>
                    <l xml:id="Su.1.20.7">[Su.1.20.7] ekāntahitānyekāntāhitāni ca prāgupadiṣṭāni hitāhitāni tu yadvāyoḥ pathyaṃ tatpittasyāpathyamiti // </l>
                    <l xml:id="Su.1.20.8">[Su.1.20.8] saṃyogatastvaparāṇi viṣatulyāni bhavanti / tadyathā vallīphalakavakakarīrāmlaphalalavaṇakulatthapiṇyākadadhitailavirohipiṣṭaśuṣkaśākājāvikamāṃsamadyajāmbavacilicimamatsyagodhāvarāhāṃśca naikadhyamaśnīyāt payasā // </l>
                    <l xml:id="Su.1.20.9ab">[Su.1.20.9ab] rogaṃ sātmyaṃ ca deśaṃ ca kālaṃ dehaṃ ca buddhimān / </l>
                    <l xml:id="Su.1.20.9cd">[Su.1.20.9cd] avekṣyāgnyādikān bhāvān rogavṛtteḥ prayojayet // </l>
                    <l xml:id="Su.1.20.10ab">[Su.1.20.10ab] avasthāntarabāhulyādrogādīnāṃ vyavasthitam / </l>
                    <l xml:id="Su.1.20.10cd">[Su.1.20.10cd] dravyaṃ necchanti bhiṣaja icchanti svastharakṣaṇe // </l>
                    <l xml:id="Su.1.20.11ab">[Su.1.20.11ab] dvayoranyatarādāne vadanti viṣadugdhayoḥ / </l>
                    <l xml:id="Su.1.20.11cd">[Su.1.20.11cd] dugdhasyaikāntahitatāṃ viṣamekāntato+ahitam // </l>
                    <l xml:id="Su.1.20.12ab">[Su.1.20.12ab] evaṃ yuktaraseṣveṣu dravyeṣu salilādiṣu / </l>
                    <l xml:id="Su.1.20.12cd">[Su.1.20.12cd] ekāntahitatāṃ viddhi vatsa suśrta nānyathā // </l>
                    <l xml:id="Su.1.20.13">[Su.1.20.13] ato+anyānyapi saṃyogādahitāni vakṣyāmaḥ na vavirūḍhadhānyairvasāmadhupayoguḍamāṣairvā grāmyānūpaudakapiśitādīni nābhyavaharet na payomadhubhyāṃ rohiṇīśākaṃ jātukaśākaṃ vā+aśnīyāt balākāṃ vāruṇīkulmāṣābhyāṃ kākamācīṃ pippalīmaricābhyāṃ nāḍībhaṅgaśākakukkuṭadadhīni ca naikadhyaṃ madhu coṣṇodakānupānaṃ pittena cāmamāṃsāni surākṛśarāpāyasāṃśca naikadhyaṃ sauvīrakeṇa saha tilaśaṣkulīṃ matsyaiḥ sahekṣuvikārān guḍena kākamācīṃ madhunā mūlakaṃ guḍena vārāhaṃ madhunā ca saha viruddhaṃ kṣīreṇa mūlakamāmrajāmbavaśvāvicchūkaragodhāśca sarvāṃśca matsyān payasā viśeṣeṇa cilicimaṃ kadalīphalaṃ tālaphalena payasā dadhnā takreṇa vā lakucaphalaṃ payasā dadhnā māṣasūpena vā prāk payasaḥ payaso+ante vā // </l>
                    <l xml:id="Su.1.20.14">[Su.1.20.14] ataḥ karmaviruddhān vakṣyāmaḥ kapotān sarṣapatailabhṛṣṭānnādyāt kapiñjalamayūralāvatittirigodhāścairaṇḍadārvyagnisiddhā eraṇḍatailasiddhā vā nādyāt kāṃsyabhājane daśarātraparyuṣitaṃ sarpiḥ madhu coṣṇairuṣṇe vā matsyaparipacane śrṇgaveraparipacane vā siddhāṃ kākamācīṃ tilakalkasiddhamupodikāśākaṃ nārikelena varāhavasā paribhṛṣṭāṃ balākāṃ bhāsamaṅgāraśūlyaṃ nāśnīyāditi // </l>
                    <l xml:id="Su.1.20.15">[Su.1.20.15] ato mānaviruddhān vakṣyāmaḥ madhvambunī madhusarpiṣī mānatastulye nāśnīyāt snehau madhusnehau jalasnehau vā viśeṣādāntarīkṣodakānupānau // </l>
                    <l xml:id="Su.1.20.16">[Su.1.20.16] ata ūrdhvaṃ rasadvandvāni rasato vīryato vipākataśca viruddhāni vakṣyāmaḥ tatra madhurāmlau rasavīryaviruddhau madhuralavaṇau ca madhurakaṭukau ca sarvataḥ madhuratiktau rasavipākābhyāṃ madhurakaṣāyau ca amlalavaṇau rasataḥ amlakaṭukau rasavipākābhyāṃ amlatiktāvamlakaṣāyau ca sarvataḥ lavaṇakaṭukau rasavipākābhyāṃ lavaṇatiktau lavaṇakaṣāyau ca sarvataḥ kaṭutiktau rasavīryābhyāṃ kaṭukaṣāyau ca tiktakaṣāyau rasataḥ // </l>
                    <l xml:id="Su.1.20.17">[Su.1.20.17] taratamayogayuktāṃśca bhāvānatirūkṣānatisnigdhānatyuṣṇānatiśītānityevamādīn vivarjayet // </l>
                    <l xml:id="Su.1.20.18">[Su.1.20.18] bhavanti cātra / </l>
                    <l xml:id="Su.1.20.18ab">[Su.1.20.18ab] viruddhānyevamādīni vīryato yāni kāni ca / </l>
                    <l xml:id="Su.1.20.18cd">[Su.1.20.18cd] tānyekāntāhitānyeva śeṣaṃ vidyāddhitāhitam // </l>
                    <l xml:id="Su.1.20.19ab">[Su.1.20.19ab] vyādhimindriyadaurbalyaṃ maraṇaṃ cādhigacchati / </l>
                    <l xml:id="Su.1.20.19cd">[Su.1.20.19cd] viruddharasavīryāṇi bhuñjāno+anātmavānnaraḥ // </l>
                    <l xml:id="Su.1.20.20ab">[Su.1.20.20ab] yatkiṃciddoṣamutkleśya bhuktaṃ kāyānna nirharet / </l>
                    <l xml:id="Su.1.20.20cd">[Su.1.20.20cd] rasādiṣvayathārthaṃ vā tadvikārāya kalpate // </l>
                    <l xml:id="Su.1.20.21ab">[Su.1.20.21ab] viruddhāśanajān rogān pratihanti virecanam / </l>
                    <l xml:id="Su.1.20.21cd">[Su.1.20.21cd] vamanaṃ śamanaṃ vā+api pūrvaṃ vā hitasevanam // </l>
                    <l xml:id="Su.1.20.22ab">[Su.1.20.22ab] sātymyato+alpatayā vā+api dīptāgnestaruṇasya ca / </l>
                    <l xml:id="Su.1.20.22cd">[Su.1.20.22cd] snigdhavyāyāmabalināṃ viruddhaṃ vitathaṃ bhavet // </l>
                    <l xml:id="Su.1.20.23">[Su.1.20.23] atha vātaguṇān vakṣyāmaḥ </l>
                    <l xml:id="Su.1.20.23ab">[Su.1.20.23ab] pūrvaḥ samadhuraḥ snigdho lavaṇaścaiva mārutaḥ / </l>
                    <l xml:id="Su.1.20.23cd">[Su.1.20.23cd] gururvidāhajanano raktapittābhivardhanaḥ // </l>
                    <l xml:id="Su.1.20.24ab">[Su.1.20.24ab] kṣatānāṃ viṣajuṣṭānāṃ vraṇinaḥ śleṣmalāśca / </l>
                    <l xml:id="Su.1.20.24cd">[Su.1.20.24cd] teṣāmeva viśeṣeṇa sadā rogavivardhanaḥ // </l>
                    <l xml:id="Su.1.20.25ab">[Su.1.20.25ab] vātalānāṃ praśastaśca śrāntānāṃ kaphaśoṣiṇām / </l>
                    <l xml:id="Su.1.20.25cd">[Su.1.20.25cd] teṣāmeva viśeṣeṇa vraṇakledavivardhanaḥ // </l>
                    <l xml:id="Su.1.20.26ab">[Su.1.20.26ab] madhuraścāvidāhī ca kaṣāyānuraso laghuḥ / </l>
                    <l xml:id="Su.1.20.26cd">[Su.1.20.26cd] dakṣiṇo mārutaḥ śreṣṭhaścakṣuṣyo balavardhanaḥ // </l>
                    <l xml:id="Su.1.20.27ab">[Su.1.20.27ab] raktapittapraśamano na ca vātaprakopaṇaḥ / </l>
                    <l xml:id="Su.1.20.27cd">[Su.1.20.27cd] viśado rūkṣaparuṣaḥ kharaḥ snehabalāpahaḥ // </l>
                    <l xml:id="Su.1.20.28ab">[Su.1.20.28ab] paścimo mārutastīkṣṇaḥ kaphamedoviśoṣaṇaḥ / </l>
                    <l xml:id="Su.1.20.28cd">[Su.1.20.28cd] sadyaḥ prāṇakṣayakaraḥ śoṣaṇastu śarīriṇām // </l>
                    <l xml:id="Su.1.20.29ab">[Su.1.20.29ab] uttaro mārutaḥ snigdho mṛdurmadhura eva ca / </l>
                    <l xml:id="Su.1.20.29cd">[Su.1.20.29cd] kaṣāyānurasaḥ śīto doṣāṇāṃ cāprakopaṇaḥ // </l>
                    <l xml:id="Su.1.20.30ab">[Su.1.20.30ab] tasmācca prakṛtisthānāṃ kledano balavardhanaḥ / </l>
                    <l xml:id="Su.1.20.30cd">[Su.1.20.30cd] kṣīṇakṣayaviṣārtānāṃ viśeṣeṇa tu pūjitaḥ // </l>
                    <l xml:id="Su.1.20">[Su.1.20] iti suśrutasaṃhitāyāṃ sūtrasthāne hitāhitīyo nāma viṃśo+adhyāyaḥ // </l>
                </div>
                <div n="21" type="adhyāyaḥ" xml:id="suśrutasaṃhitā-body-div-1-div-21">
                    <head xml:id="suśrutasaṃhitā-body-div-1-div-21-head"> ekaviṃśatitamo+adhyāyaḥ /</head>
                    <l xml:id="Su.1.21.1">[Su.1.21.1] athāto vraṇapraśnamadhyāyaṃ vyākhyāsyāmaḥ // </l>
                    <l xml:id="Su.1.21.2">[Su.1.21.2] yathovāca bhagavān dhanvantariḥ // </l>
                    <l xml:id="Su.1.21.3">[Su.1.21.3] vātapittaśleṣmāṇa eva dehasaṃbhavahetavaḥ / tairevāvyāpannairadhomadhyordhvasanniviṣṭaiḥ śarīramidaṃ dhāryate+agāramiva sthūṇābhistisṛbhirataśca tristhūṇamāhureke / ta eva ca vyāpannāḥ pralayahetavaḥ / tadebhireva śoṇitacaturthaiḥ saṃbhavasthitipralayeṣvapyavirahitaṃ śarīraṃ bhavati // </l>
                    <l xml:id="Su.1.21.4">[Su.1.21.4] bhavati cātra / </l>
                    <l xml:id="Su.1.21.4ab">[Su.1.21.4ab] narte dehāḥ kaphādasti na pittānna ca mārutāt / </l>
                    <l xml:id="Su.1.21.4cd">[Su.1.21.4cd] śoṇitādapi vā nityaṃ deha etaistu dhāryate // </l>
                    <l xml:id="Su.1.21.5">[Su.1.21.5] tatra vā gatigandhanayoriti dhātuḥ tapa santāpe śliṣa āliṅgane eteṣāṃ kṛdvihitaiḥ pratyayairvātaḥ pittaṃ śleṣmeti ca rūpāṇi bhavanti // </l>
                    <l xml:id="Su.1.21.6">[Su.1.21.6] doṣasthānānyata ūrdhvaṃ vakṣyāmaḥ tatra samāsena vātaḥ śroṇigudasaṃśrayaḥ taduparyadho nābheḥ pakvāśayaḥ pakvāmāśayamadhyaṃ pittasya āmāśayaḥ śleṣmaṇaḥ // </l>
                    <l xml:id="Su.1.21.7">[Su.1.21.7] ataḥ paraṃ pañcadhā vibhajyante / tatra vātasya vātavyādhau vakṣyāmaḥ pittasya yakṛtplīhānau hṛdayaṃ dṛṣtistvak pūrvoktaṃ ca śleṣmaṇastūraḥśiraḥkaṇṭhasandhaya iti pūrvoktaṃ ca etāni khalu doṣāṇāṃ sthānānyavyāpannānām // </l>
                    <l xml:id="Su.1.21.8ab">[Su.1.21.8ab] visargādānavikṣepaiḥ somasūryānilā yathā / </l>
                    <l xml:id="Su.1.21.8cd">[Su.1.21.8cd] dhārayanti jagaddehaṃ kaphapittānilāstathā // </l>
                    <l xml:id="Su.1.21.9">[Su.1.21.9] tatra jijñāsyaṃ kiṃ pittavyatirekādanyo+agniḥ āhosvit pittamevāgniriti / atrocyate na khalu pittavyatirekādanyo+agnirupalabhyate āgneyatvāt pitte dahanapacanādiṣvabhipravartamāneṣvagnivadupacāraḥ kriyate+antaragniriti kṣiṇe hyagniguṇe tatsamānadravyopayogādativṛddhe śītakriyopayogādāgamācca paśyāmo na khalu pittavyatirekādanyo+agniriti // </l>
                    <l xml:id="Su.1.21.10">[Su.1.21.10] taccādṛṣṭahetukena viśeṣeṇa pakvāmāśayamadhyasthaṃ pittaṃ caturvidhamannapānaṃ pacati vivecayati ca doṣarasamūtrapurīṣāṇi tatrasthameva cātmaśaktyā śeṣāṇāṃ pittasthānānāṃ śarīrasya cāgnikarmaṇā+anugrahaṃ karoti tasmin pitte pācako+agniriti saṃjñā yattu yakṛtplīhnoḥ pittaṃ tasmin rañjako+agniriti saṃjñā sa rasasya rāgakṛduktaḥ yat pittaṃ hṛdayasaṃsthaṃ tasmin sādhako+agniriti saṃjñā so+abhiprārthitamanorathasādhanakṛduktaḥ yaddṛṣṭyāṃ pittaṃ tasminnālocako+agniriti saṃjñā sa rūpagrahaṇādhikṛtaḥ yattu tvaci pittaṃ tasmin bhrājako+agniriti saṃjñā so+abhyaṅgapariṣekāvagāhāvalepanādīnāṃ kriyādravyāṇāṃ paktā chāyānāṃ ca prakāśakaḥ // </l>
                    <l xml:id="Su.1.21.11ab">[Su.1.21.11ab] pittaṃ tīkṣṇaṃ dravam pūti nīlaṃ pītaṃ tathaiva ca / </l>
                    <l xml:id="Su.1.21.11cd">[Su.1.21.11cd] uṣṇaṃ kaṭurasaṃ caiva vidagdhaṃ cāmlameva ca // </l>
                    <l xml:id="Su.1.21.12">[Su.1.21.12] ata ūrdhvaṃ śleṣmasthānānyanuvyākhyāsyāmaḥ / tatra āmāśayaḥ pittāśayasyopariṣṭhāttatpratyanīkatvādūrdhvagatitvāttejasaścandra iva ādityasya sa caturvidhasyāhārasyādhāraḥ sa ca tatraudakairguṇairāhāraḥ praklinno bhinnasaṃghātaḥ sukhajaraśca bhavati // </l>
                    <l xml:id="Su.1.21.13ab">[Su.1.21.13ab] mādhuryāt picchilatvācca prakleditvāttathaiva ca / </l>
                    <l xml:id="Su.1.21.13cd">[Su.1.21.13cd] āmāśaye saṃbhavati śleṣmā madhuraśītalaḥ // </l>
                    <l xml:id="Su.1.21.14">[Su.1.21.14] sa tatrastha eva svaśaktyā śeṣāṇāṃ śleṣmasthānānāṃ śarīrasya codakakarmaṇā+anugrahaṃ karoti uraḥsthastrikasandhāraṇamātmavīryeṇānnarasasahitena hṛdayāvalambanaṃ karoti jihvāmūlakaṇṭhastho jihvendriyasya saumyatvāt samyagrasajñāne vartate śiḥrasthaḥ snehasaṃtarpaṇādhikṛtatvādindriyāṇāmātmavīryeṇānugrahaṃ karoti sandhisthastu śleṣmā sarvasandhisaṃśleṣāt sarvasandhyagranuhaṃ karoti // </l>
                    <l xml:id="Su.1.21.15ab">[Su.1.21.15ab] śleṣmā śveto guruḥ snigdhaḥ picchilaḥ śīta eva ca / </l>
                    <l xml:id="Su.1.21.15cd">[Su.1.21.15cd] madhurastvavigdhaḥ syādvidagdho lavaṇaḥ srṃtaḥ // </l>
                    <l xml:id="Su.1.21.16">[Su.1.21.16] śoṇitasya sthānaṃ yakṛtplīhānau tacca prāgabhihitaṃ tatrasthameva śeṣāṇāṃ śoṇitasthānānāmanugrahaṃ karoti // </l>
                    <l xml:id="Su.1.21.17ab">[Su.1.21.17ab] anuṣṇaśītaṃ madhuraṃ snigdhaṃ raktaṃ ca varṇataḥ / </l>
                    <l xml:id="Su.1.21.17cd">[Su.1.21.17cd] śoṇitaṃ guru visraṃ syādvidāhaścāsya pittavat // </l>
                    <l xml:id="Su.1.21.18">[Su.1.21.18] etāni khalu doṣasthānāni eṣu saṃcīyante doṣāḥ / prāk saṃcayaheturuktaḥ / tatra saṃcitānāṃ khalu doṣāṇāṃ stabdhapūrṇakoṣṭhatā pītāvabhāsatā mandoṣmatā cāṅgānāṃ gauravamālasyaṃ cayakāraṇavidveṣaśceti liṅgāni bhavanti / tatra prathamaḥ kriyākālaḥ // </l>
                    <l xml:id="Su.1.21.19">[Su.1.21.19] ata ūrdhvaṃ prakopaṇāni vakṣyāmaḥ / tatra balavadvigrahātivyāyāmavyavāyādhyayanaprapatanapradhāvanaprapīḍanābhighātalaṅghanaplavanataraṇarātrijāgaraṇabhāraharaṇagajaturagarathapadāticaryākaṭukaṣāyatiktarūkṣalaghuśītavīryaśuṣkaśākavallūravarakoddālakakoradūṣaśyāmākanīvāramudgamasūrāḍhakīhareṇukalāyaniṣpāvānaśanaviṣamāśanādhyaśanavātamūtrapurīṣaśukracchardikṣavathūdgārabāṣpavegavighātādibhirviśeṣairvāyuḥ prakopamāpadyate // </l>
                    <l xml:id="Su.1.21.20ab">[Su.1.21.20ab] sa śītābhrapravāteṣu gharmānte ca viśeṣataḥ / </l>
                    <l xml:id="Su.1.21.20cd">[Su.1.21.20cd] pratyūṣasyaparāhṇe tu jīrṇe+anne ca prakupyati // </l>
                    <l xml:id="Su.1.21.21">[Su.1.21.21] krodhaśokabhayāyāsopavāsavidagdhamaithunopagamanakaṭvamlalavaṇatīkṣṇoṣṇalaghuvidāhitilatailapiṇyākakulatthasarṣapātasīharitakaśākagodhāmatsyājāvikamāṃsadadhitakrakūrcikāmastusauvīrakasurāvikārāmlaphalakaṭvaraprabhṛtibhiḥ pittaṃ prakopamāpadyate // </l>
                    <l xml:id="Su.1.21.22ab">[Su.1.21.22ab] taduṣṇairuṣṇakāle ca meghānte ca viṣeśataḥ / </l>
                    <l xml:id="Su.1.21.22cd">[Su.1.21.22cd] madhyāhne cārdharātre ca jīryatyanne ca kupyati // </l>
                    <l xml:id="Su.1.21.23">[Su.1.21.23] divāsvapnāvyāyāmālasyamadhurāmlalavaṇaśītasnigdhagurupicchilābhiṣyandihāyanakayavakanaiṣadhetkaṭamāṣamahāmāṣagodhūma-tila-piṣṭa-vikṛtidadhidugdhakṛśarāpāyasekṣu-vikārānūpaudakamāṃsavasābisamṛṇālakaserukaśṛṅgāṭakamadhura-vallī-phalasamaśanādhyaśanaprabhṛtibhiḥ śleṣmā prakopamāpadyate // </l>
                    <l xml:id="Su.1.21.24ab">[Su.1.21.24ab] sa śītaiḥ śītakāle ca vasante ca viśeṣataḥ / </l>
                    <l xml:id="Su.1.21.24cd">[Su.1.21.24cd] pūrvāhṇe ca pradoṣe ca bhuktamātre prakupyati // </l>
                    <l xml:id="Su.1.21.25">[Su.1.21.25] pittaprakopaṇaireva cābhīkṣṇaṃ dravasnigdhagurubhirāhārairdivāsvapnakrodhānalātapaśramābhighātājīrṇaviruddhādhyaśanādibhirviśeṣairasṛk prakopamāpadyate // </l>
                    <l xml:id="Su.1.21.26ab">[Su.1.21.26ab] yasmādraktmaṃ vinā doṣairnā kadācit prakupyati / </l>
                    <l xml:id="Su.1.21.26cd">[Su.1.21.26cd] tasmāttasya yathādoṣaṃ kālaṃ vidyātprakopaṇe // </l>
                    <l xml:id="Su.1.21.27">[Su.1.21.27] teṣāṃ prakopāt koṣṭhatodasaṃcaraṇāmlikāpipāsāparidāhānnadveṣahṛdayotkledāśca jāyante / tatra dvitīyaḥ kriyākālaḥ // </l>
                    <l xml:id="Su.1.21.28">[Su.1.21.28] ata ūrdhvaṃ prasaraṃ vakṣyāmaḥ teṣāmebhirātaṅkaviśeṣaiḥ prakupitānāṃ(paryuṣita) kiṇvodakapiṣṭasamavāya ivodriktānāṃ prasaro bhavati / teṣāṃ vāyurgatimattvāt prasaraṇahetuḥ satyapyacaitanye / sa hi rajobhūyiṣṭhaḥ rajaśca pravartakaṃ sarvabhāvānām / yathā mahānudakasaṃcayo+ativṛddhaḥ setumavadāryāpareṇodakena vyāmiśraḥ sarvataḥ pradhāvati evaṃ doṣāḥ kadācidekaśo dviśaḥ samastāḥ śoṇitasahitā vā+anekadhā prasaranti / tadyathā vātaḥ pittaṃ śleṣmā śoṇitaṃ vātapitte vātaśleṣmāṇau pittaśleṣmāṇau vātaśoṇite pittaśoṇite śleṣmaśoṇite vātapittaśoṇitāni vātaśleṣmaśoṇitāni pittaśleṣmaśoṇitāni vātapittakaphāḥ vātapittakaphaśoṇitāni ityevaṃ pañcadaśadhā prasanti // </l>
                    <l xml:id="Su.1.21.29ab">[Su.1.21.29ab] kṛtsne+ardhe+avayave vā+api yatrāṅge kupito bhṛśam / </l>
                    <l xml:id="Su.1.21.29cd">[Su.1.21.29cd] doṣo vikāraṃ nabhasi meghavattatra varṣati // </l>
                    <l xml:id="Su.1.21.30ab">[Su.1.21.30ab] nātyarthaṃ kupitaścāpi līno mārgeṣu tiṣṭhati / </l>
                    <l xml:id="Su.1.21.30cd">[Su.1.21.30cd] niṣpratyanīkaḥ kālena hetumāsādya kupyati // </l>
                    <l xml:id="Su.1.21.31">[Su.1.21.31] tatra vāyoḥ pittasthānagatasya pittavat pratīkāraḥ pittasya ca kaphasthānagatasya kaphavat kaphasya ca vātasthānagatasya vātavat eṣa kriyāvibhāgaḥ // </l>
                    <l xml:id="Su.1.21.32">[Su.1.21.32] evaṃ prakupitānāṃ prasaratāṃ ca vāyorvimārgagamanāṭopau oṣacoṣaparidāhadhūmāyanāni pittasya arocakāvipākāṅgasādāśchardiśceti śleṣmaṇo liṅgāni bavanti tatra tṛtīyaḥ kriyākālaḥ // </l>
                    <l xml:id="Su.1.21.33">[Su.1.21.33] ata ūrdhvaṃ sthānasaṃśrayaṃ / evaṃ prakupitāḥ tāṃstān śarīrapradeśānāgamya tāṃstān vyādhīn janayanti / te yadodarasanniveśaṃ kurvanti tadā gulmavidradhyudarāgnisaṅgānāhavisūcikātisāraprabhṛtīn janayanti bastigatāḥ pramehāśmarīmūtrāghātamūtradoṣaprabhṛtīn vṛṣaṇagatā vṛddhīḥ meḍhragatā niruddhaprakaśopadaṃśaśūkadoṣaprabhṛtīn gudagatā bhagandarārśaḥprabhṛtīn ūrdhvajatrugatāstūrdhvajān tavaṅnāṃsaśoṇitasthāḥ kṣudrarogān kuṣṭhāni visarpāṃśca medogatā granthyapacyarbudagalagaṇḍālajīprabhṛtīn asthigatā vidradhyanuśayīprabhṛtīn pādagatāḥ ślīpadavātaśoṇitavātakaṇṭakaprabhṛtīn sarvāṅgāgatā jvarasaravāṅgarogaprabhṛtīn teṣāmevamabhiniviṣṭānāṃ pūrvarūpaprādurbhāvaḥ taṃ pratirogaṃ vakṣyāmaḥ / tatra pūrvarūpagateṣu caturthaḥ kriyākālaḥ // </l>
                    <l xml:id="Su.1.21.34">[Su.1.21.34] ata ūrdhvaṃ vyādherdarśanaṃ vakṣyāmaḥ śophārbudagranthividradhivisarpaprabhṛtīnāṃ pravyaktalakṣaṇatā jvarātīsāraprabhṛtīnāṃ ca / tatra pañcamaḥ kriyākālaḥ // </l>
                    <l xml:id="Su.1.21.35">[Su.1.21.35] ata ūrdhvameteṣāmavadīrṇānāṃ braṇabhāvamāpannānāṃ ṣaṣṭhaḥ kriyākālaḥ jvarātisāraprabhṛtīnāṃ ca dīrghakālānubandhaḥ / tatrāpratikriyamāṇe+asādhyatāmupayānti // </l>
                    <l xml:id="Su.1.21.36">[Su.1.21.36] bhavanti cātra / </l>
                    <l xml:id="Su.1.21.36ab">[Su.1.21.36ab] saṃcayaṃ ca prakopaṃ ca prasaraṃ sthānasaṃśrayam / </l>
                    <l xml:id="Su.1.21.36cd">[Su.1.21.36cd] vyaktiṃ bhedaṃ ca yo vetti doṣāṇāṃ sa bhavedbhiṣak // </l>
                    <l xml:id="Su.1.21.37ab">[Su.1.21.37ab] saṃcaye+apahṛtā doṣā labhante nottarā gatīḥ / </l>
                    <l xml:id="Su.1.21.37cd">[Su.1.21.37cd] te tūttarāsu gatiṣu bhavanti balavattarāḥ // </l>
                    <l xml:id="Su.1.21.38ab">[Su.1.21.38ab] sarvairbhāvaistribhirvā+api dvābhyāmekena vā punaḥ / </l>
                    <l xml:id="Su.1.21.38cd">[Su.1.21.38cd] saṃsarge kupitaḥ kruddhaṃ doṣaṃ doṣo+anudhāvati // </l>
                    <l xml:id="Su.1.21.39ab">[Su.1.21.39ab] saṃsarge yo garīyān syādupakramyaḥ sa vai bhavet / </l>
                    <l xml:id="Su.1.21.39cd">[Su.1.21.39cd] śeṣadoṣāvirodhena sannipāte tathaiva ca // </l>
                    <l xml:id="Su.1.21.40ab">[Su.1.21.40ab] vṛṇoti yasmāt rūḍhe+api vraṇavastu na naśyati / </l>
                    <l xml:id="Su.1.21.40cd">[Su.1.21.40cd] ādehadhāraṇāttasmāddraṇa ityucyate budhaiḥ // </l>
                    <l xml:id="Su.1.21">[Su.1.21] iti suśrutasaṃhitāyāṃ sūtrashtāne vraṇapraśnādhyāyo nāmaikaviṃśodhyāyaḥ </l>
                </div>
                <div n="22" type="adhyāyaḥ" xml:id="suśrutasaṃhitā-body-div-1-div-22">
                    <head xml:id="suśrutasaṃhitā-body-div-1-div-22-head"> dvāviṃśatitamo+adhyāyaḥ /</head>
                    <l xml:id="Su.1.22.1">[Su.1.22.1] athāto vraṇāsrāvavijñānīyamadhyāyaṃ vyākhyāsyamaḥ // </l>
                    <l xml:id="Su.1.22.2">[Su.1.22.2] yathovāca bhagavān dhanvantariḥ // </l>
                    <l xml:id="Su.1.22.3">[Su.1.22.3] tvaṅnāṃsasirāsnāyvasthisandhikoṣṭhamarmāṇītyaṣṭau vraṇavastūni / atra sarvavraṇasanniveśaḥ // </l>
                    <l xml:id="Su.1.22.4">[Su.1.22.4] tatra ādyaikavastusanniveśī tvagbhedī vraṇaḥ sūpacaraḥ śeṣāḥ svayamavaddīryamāṇā durupacārāḥ // </l>
                    <l xml:id="Su.1.22.5">[Su.1.22.5] tatrāyataścaturasro vṛttastripuṭaka iti vraṇākṛtisamāsaḥ śeṣāstu vikṛtākṛtayo durupakramā bhavanti // </l>
                    <l xml:id="Su.1.22.6">[Su.1.22.6] sarva eva vraṇāḥ kṣipraṃ saṃrohantyātmavatāṃ subhiṣagbhiścopakrāntāḥ anātmavatāmajñaiścopakrāntāḥ praduṣyanti pravṛddhatvācca doṣāṇāṃ // </l>
                    <l xml:id="Su.1.22.7">[Su.1.22.7] tatrātisaṃvṛto+ativivṛto+atikaṭhino+atimṛdurutsanno+avasanno+atiśīto+atyuṣṇaḥ kṛṣṇaraktapītaśuklādīnāṃ varṇānāmanyatamavarṇo bhairavaḥ pūtipūyamāṃsasirāsnāyuprabhṛtibhiḥ pūrṇaḥ pūtipūyāsrāvyunmārgyutsaṅgyamanojñadarśanagandho+atyarthaṃ vedanāvān dāhapākarāgakaṇḍūśophapiḍakopadruto+atyarthaṃ duṣṭaśoṇitāsrāvī dīrghakālānubandhī ceti duṣṭavraṇaliṅgāni / tasya doṣocchrāyeṇa ṣaṭtvaṃ vibhajya yathāsvaṃ pratīkāre prayateta // </l>
                    <l xml:id="Su.1.22.8">[Su.1.22.8] ata ūrdhvaṃ sarvasrāvān vakṣyāmaḥ tatra ghṛṣṭāsu chinnāsu vā tvakṣu sphoṭeṣu bhinneṣu vidāriteṣu vā salilaprakāśo bhavatyāsrāvaḥ kiṃcidvisraḥ pītāvabhāsaśca māṃsagataḥ sadyaśchinnāsu sirāsu raktātipravṛttiḥ pakvāsu ca toyanāḍībhiriva toyāgamanaṃ pūyasya āsrāvaścātra tanurvicchinnaḥ picchilo+avalambī śyāvo+avaśyāyapratimaśca snāyugataḥ snigdho ghanaḥ siṃghāṇakapratimaḥ saraktaśca asthigato+asthanyabhihate sphuṭite bhinne doṣāvadārite vā doṣabhakṣitatvādasthi niḥsāraṃ śuktidhautamivābhāti āsrāvaścātra majjamiśraḥ sarudhiraḥ snigdhaśca saṃdhigataḥ pīḍyamāno na pravartate ākuñcanaprasāraṇonnamanavinamanapradhāvanotkāsanapravāhaṇaiśca sravati āsrāvaścātra picchilo+avalambī saphenapūyarudhironmathitaśca koṣṭhagato+asṛṅnūtrapurīṣapūyodakāni sravati marmagatastvagādiṣvavaruddhatvānnocyate / tatra tvagādigatānāmāsrāvāṇāṃ yathākramaṃ pāruṣyaśyāvāvaśyāyadadhimastukṣārodakamāṃsadhāvanapulākodakasannibhatvāni mārutādbhavanti pittādgomedagomūtrabhasmaśaṅkhakaṣāyodakamādhvīkatailasannibhatvāni pittavadraktādativisratvaṃ ca kaphānnavanītakāsīsamajjapiṣṭatilanārikelodakavarāhavasāsannibhatvāni sannipātānnārikelodakairvārukarasakāñjikaprasādārukodakapriyaṅguphalayakṛnmudgayūṣasavarṇatvānīti // </l>
                    <l xml:id="Su.1.22.9">[Su.1.22.9] ślokau cātra bhavataḥ / </l>
                    <l xml:id="Su.1.22.9ab">[Su.1.22.9ab] pakvāśayādasādhyastu pulākodakasannibhiḥ / </l>
                    <l xml:id="Su.1.22.9cd">[Su.1.22.9cd] kṣārodakanibhaḥ srāvo varjyo raktāśayātsravan // </l>
                    <l xml:id="Su.1.22.10ab">[Su.1.22.10ab] āmāśayāt kalāyāmbhonibhaśca trikasandhijaḥ / </l>
                    <l xml:id="Su.1.22.10cd">[Su.1.22.10cd] srāvānetān parīkṣyādau tataḥ karmācaredbhiṣak // </l>
                    <l xml:id="Su.1.22.11">[Su.1.22.11] ata ūrdhvaṃ sarvavraṇavedanā vakṣyāmaḥ todanabhedanatāḍanacchedanāyamanamanthanavikṣepaṇacum cumāyananirdahanāvabhañjanasphoṭanavidāraṇotpāṭanakampanavividhaśūlaviśleṣaṇavikiraṇapūraṇastambhanasvapnākuñcanāṅkuśikāḥ saṃbhavanti animittavividhavedanāprādurbhāvo vā muhurmuhuryatrāgacchanti vedanāviśeṣāstaṃ vātikamiti vidyāt oṣacoṣaparidāhadhūmāyanāni yatra gātramaṅgārāvakīrṇamiva pacyate yatra coṣmābhivṛddhiḥ kṣate kṣārāvasiktavacca vedanāviśeṣāstaṃ paittikamiti vidyāt pittavadraktasamutthaṃ jānīyāt kaṇḍūrgurutvaṃ suptatvamupadeho+alpavedanatvaṃ stambhaḥ śaityaṃ ca yatra taṃ ślaiṣmikamiti vidyāt yatra sarvāsāṃ vedanānāmutpattistaṃ sānnipātikamiti vidyāt // </l>
                    <l xml:id="Su.1.22.12">[Su.1.22.12] ata ūrdhvaṃ vraṇavarṇān vakṣyāmaḥ bhasmakapotāsthivarṇaḥ paruṣo+aruṇaḥ kṛṣṇa iti mārutajasya nīlaḥ pīto haritaḥ śyāvaḥ kṛṣṇo raktaḥ kapilaḥ piṅgala iti raktapittasamutthayoḥ śvetaḥ snigdhaḥ pāṇḍuriti śleṣmajasya sarvavarṇopetaḥ sānnipātika iti // </l>
                    <l xml:id="Su.1.22.13">[Su.1.22.13] bhavati cātra / </l>
                    <l xml:id="Su.1.22.13ab">[Su.1.22.13ab] na kevalaṃ vraṇeṣūkto vedanāvarṇasaṃgrahaḥ / </l>
                    <l xml:id="Su.1.22.13cd">[Su.1.22.13cd] sarvaśophavikāreṣu vraṇavallakṣayedbhiṣak // </l>
                </div>
                <div n="23" type="adhyāyaḥ" xml:id="suśrutasaṃhitā-body-div-1-div-23">
                    <head xml:id="suśrutasaṃhitā-body-div-1-div-23-head">trayoviṃśatitamo+adhyāyaḥ /</head>
                    <l xml:id="Su.1.23.1">[Su.1.23.1] athātaḥ kṛtyākṛtyavidhimadhyāyaṃ vyākhyāsyāmaḥ // </l>
                    <l xml:id="Su.1.23.2">[Su.1.23.2] yathovāca bhagavān dhanantariḥ // </l>
                    <l xml:id="Su.1.23.3">[Su.1.23.3] tatra vayaḥsthānāṃ dṛḍhānāṃ prāṇavatāṃ sattvavatāṃ ca sucikitsyā vraṇāḥekasmin vā puruṣe yatraitadguṇacatuṣṭayaṃ tasya sukhasādhanīyatamāḥ / tatra vayaḥsthānāṃ pratyagradhātutvādāśu vraṇā rohanti dṛḍhānāṃ sthirabahumāṃsatvācchastramavacāryamāṇaṃ sirāsnāyvādiviśeṣānna prāpnoti prāṇavatāṃ vedanābhighātāhārayantraṇādibhirna glānirutpadyate sattvavatāṃ dāruṇairapi kriyāviśeṣairna vyathā bhavati tasmādeteṣāṃ sukhasādhanīyatamāḥ // </l>
                    <l xml:id="Su.1.23.4">[Su.1.23.4] ta eva viparītaguṇā vṛddhakṛśālpaprāṇabhīruṣu draṣṭavyāḥ // </l>
                    <l xml:id="Su.1.23.5">[Su.1.23.5] sphikpāyuprajananalalāṭagaṇḍauṣṭhapṛṣṭhakarṇaphalakoṣodarajatrumukhābhyantarasaṃsthāḥ sukharopaṇīyā vraṇāḥ // </l>
                    <l xml:id="Su.1.23.6">[Su.1.23.6] akṣidantanāsāpāṅgaśrotranābhijaṭharasevanīnitambapārśvakukṣivakṣaḥkakṣāstanasandhibhāgagatāḥ saphenapūyaraktānilavāhino+antaḥśalyāśca duścikitsyāḥ adhobhāgāścordhvabhāganirvāhiṇo romāntopanakhamarmajaṅghāsthisaṃśritāśca bhagandaramapi cāntarmukhaṃ sevanīkuṭakāsthisaṃśritam // </l>
                    <l xml:id="Su.1.23.7ab">[Su.1.23.7ab] kuṣṭhināṃ viṣajuṣṭānāṃ śoṣiṇaṃ madhumehinām / </l>
                    <l xml:id="Su.1.23.7cd">[Su.1.23.7cd] vraṇāḥ kṛcchreṇa sidhyanti yeṣāṃ cāpi vraṇe vraṇāḥ // </l>
                    <l xml:id="Su.1.23.8">[Su.1.23.8] avapāṭikāniruddhaprakaśasanniruddhagudajaṭharagranthikṣatakrimayaḥ pratiśyāyajāḥ koṣṭhajāśca tvagdoṣiṇāṃ pramehiṇāṃ vā ye parikṣateṣu dṛśyante śarkarā sikatāmeho vātakuṇḍalikā+aṣṭhīlā dantaśarkaropakuśaḥ kaṇṭhaśālūkaṃ niṣkoṣaṇadūṣitāśca dantaveṣṭā visarpāsthikṣatoraḥkṣatavraṇagranthiprabhṛtayaśca yāpyāḥ // </l>
                    <l xml:id="Su.1.23.9ab">[Su.1.23.9ab] sādhyā yāpyatvamāyānti yāpyāścāsādhyatāṃ tathā / </l>
                    <l xml:id="Su.1.23.9cd">[Su.1.23.9cd] ghnanti prāṇānasādhyāstu narāṇāmakriyāvatām // </l>
                    <l xml:id="Su.1.23.10ab">[Su.1.23.10ab] yāpanīyaṃ vijānīyāt kriyā dhārayate tu yam / </l>
                    <l xml:id="Su.1.23.10cd">[Su.1.23.10cd] kriyāyāṃ tu nivṛttāyāṃ sadya eva vinaśyati // </l>
                    <l xml:id="Su.1.23.11ab">[Su.1.23.11ab] prāptā kriyā dhārayati yāpyavayādhitamāturam / </l>
                    <l xml:id="Su.1.23.11cd">[Su.1.23.11cd] prapatiṣyadivāgāraṃ viṣkambhaḥ sādhuyoajitaḥ // </l>
                    <l xml:id="Su.1.23.12">[Su.1.23.12] ata ūrdhvamasādhyān vakṣyāmaḥ māṃsapiṇḍavadudgatāḥ prasekino+antaḥpūyavedanāvanto+aśvāpānavadudvṛttauṣṭhāḥ kecit kaṭhinā gośṛṅgavadunnatamṛdumāṃsaprarohāḥ apare duṣṭarudhirāsrāviṇastanuśītapicchilasrāviṇo vā madhyonnatāḥ kecidavasannaśuṣiraparyantāḥ śaṇatūlavat snāyujālavanto durdarśanāḥ vasāmedomajjamastuluṅgasrāviṇaśca doṣasamutthāḥ pītāsitamūtrapurīṣavātavāhinaśca koṣṭhasthāḥ ta evobhayatobhāgavraṇamukheṣu pūyaraktanirvāhiṇaḥ (ā.kṣīṇamāṃsānāṃ ca) sarvatogatayaścāṇumukhā māṃsabudbudavantaḥ saśabdavātavāhinaśca śiraḥkaṇṭhasthāḥ kṣīṇamāṃsānāṃ ca pūyaraktanirvāhiṇo+arocakāvipākakāsaśvāsopadravayuktāḥ bhinne vā śiraḥkapāle yatra mastuluṅgadarśanaṃ tridoṣaliṅgaprādurbhāvaḥ kāsaśvāsau vā yasyeti // </l>
                    <l xml:id="Su.1.23.13">[Su.1.23.13] bhavanti cātra / </l>
                    <l xml:id="Su.1.23.13ab">[Su.1.23.13ab] vasāṃ medo+atha majjānaṃ mastuluṅgaṃ ca yaḥ sravet / </l>
                    <l xml:id="Su.1.23.13cd">[Su.1.23.13cd] āgantustu vraṇaḥ sidhyenna sidhyeddoṣasaṃbhavaḥ // </l>
                    <l xml:id="Su.1.23.14ab">[Su.1.23.14ab] amarmopahite deśe sirāsandhyasthivarjite / </l>
                    <l xml:id="Su.1.23.14cd">[Su.1.23.14cd] vikāro yo+anuparyeti tadasādhyasya lakṣaṇam // </l>
                    <l xml:id="Su.1.23.15ab">[Su.1.23.15ab] krameṇopacayaṃ prāpya dhatūnanugataḥ śanaiḥ / </l>
                    <l xml:id="Su.1.23.15cd">[Su.1.23.15cd] na śakya unmūlayituṃ vṛddho vṛkṣa ivāmayaḥ // </l>
                    <l xml:id="Su.1.23.16ab">[Su.1.23.16ab] sa sthiratvānmahattvācca dhātvanukramaṇena ca / </l>
                    <l xml:id="Su.1.23.16cd">[Su.1.23.16cd] nihantyauṣadhavīryāṇi mantrān duṣṭagraho yathā // </l>
                    <l xml:id="Su.1.23.17ab">[Su.1.23.17ab] ato yo viparītaḥ syāt sukhasādhyaḥ sa ucyate / </l>
                    <l xml:id="Su.1.23.17cd">[Su.1.23.17cd] abaddhamūlaḥ kṣupako yadvadutpāṭane sukhaḥ // </l>
                    <l xml:id="Su.1.23.18ab">[Su.1.23.18ab] tribhirdoṣairanākrāntaḥ śyāvauṣṭhaḥ piḍakī samaḥ / </l>
                    <l xml:id="Su.1.23.18cd">[Su.1.23.18cd] avedano nirāsrāvo vraṇaḥ śuddha ihocyate // </l>
                    <l xml:id="Su.1.23.19ab">[Su.1.23.19ab] kapotavarṇapratimā yasyāntāḥ kledavarjitāḥ / </l>
                    <l xml:id="Su.1.23.19cd">[Su.1.23.19cd] sthirāścipiṭikāvanto rohatīti tamādiśet // </l>
                    <l xml:id="Su.1.23.20ab">[Su.1.23.20ab] rūḍhavartmānamagranthimaśūnamarujaṃ vraṇam / </l>
                    <l xml:id="Su.1.23.20cd">[Su.1.23.20cd] tvaksavarṇaṃ samatalaṃ samyagrūḍhaṃ vinirdiśet // </l>
                    <l xml:id="Su.1.23.21ab">[Su.1.23.21ab] doṣaprakopādvyāyāmādabhighātādajīrṇataḥ / </l>
                    <l xml:id="Su.1.23.21cd">[Su.1.23.21cd] harṣāt krodhādbhayādvā+api vraṇo rūḍho+api dīryate // </l>
                    <l xml:id="Su.1.23">[Su.1.23] iti suśrutasaṃhitāyāṃ sūtrasthāne kṛtyākṛtyavidhirnāma trayoviṃśo+adhyāyaḥ // </l>
                </div>
                <div n="24" type="adhyāyaḥ" xml:id="suśrutasaṃhitā-body-div-1-div-24">
                    <head xml:id="suśrutasaṃhitā-body-div-1-div-24-head"> caturviṃśatitamo+adhyāyaḥ /</head>
                    <l xml:id="Su.1.24.1">[Su.1.24.1] athāto vyādhisamuddeśīyamadhyāyaṃ vyākhyāsyāmaḥ // </l>
                    <l xml:id="Su.1.24.2">[Su.1.24.2] yathovāca bhagavān dhanvantariḥ // </l>
                    <l xml:id="Su.1.24.3">[Su.1.24.3] dvividhāstu vyādhayaḥ śastrasādhyāḥ snehādikriyāsādhyāśca / tatra śastrasādhyeṣu snehādikriyā na pratiṣidhyate snehādikriyāsādhyeṣu śastrakarma na kriyate // </l>
                    <l xml:id="Su.1.24.4">[Su.1.24.4] asmin punaḥ śāstre sarvatantrasāmānyāt sarveṣāṃ vyādhīnāṃ yathāsthūlamavarodhaḥ kriyate / pragabhihitaṃ tadduḥkhasaṃyogā vyādhaya iti / tacca duḥkhaṃ trividhaṃ ādhyātmikaṃ ādhibhautikaṃ ādhidaivikamiti / tattu saptavidhe vyādhāvupanipatati / te punaḥ saptavidhā vyādhayaḥ tadyathā ādibalapravṛttāḥ janmabalapravṛttāḥ doṣabalapravṛttāḥ saṃghātabalapravṛttāḥ kālabalapravṛttāḥ daivabalapravṛttāḥ svabhāvabalapravṛttā iti // </l>
                    <l xml:id="Su.1.24.5">[Su.1.24.5] tatrādibalapravṛttā ye śukraśoṇitadoṣānvayāḥ kuṣṭhārśaḥprabhṛtayaḥ te+api dvividhāḥ mātṛjāḥ pitṛjāśca / janmabalapravṛttā ye māturapacārāt paṅgujātyandhabadhiramūkaminminavāmanaprabhṛtayo jāyante te+api dvividhā rasakṛtāḥ dauhṛdāpacārakṛtāśca / doṣabalapravṛttā ya ātaṅkasamutpannā mithyāhārācārakṛtāśca te+api dvividhāḥ āmāśayasamutthāḥ pakvāśayasamutthāśca / punaśca dvividhāḥ śārīrā mānasāśca / ta ete ādhyātmikāḥ // </l>
                    <l xml:id="Su.1.24.6">[Su.1.24.6] saṃghātabalapravṛttā ya āgantavo durbalasya balavadvigrahāt te+api dvividhāḥ śastrakṛtā vyālakṛtāśca / ete ādhibhautikāḥ // </l>
                    <l xml:id="Su.1.24.7">[Su.1.24.7] kālabalapravṛttā ye śītoṣṇavātavarṣāprabhṛtinimittāḥ te+api dvividhāḥ vyāpannartukṛtā avyāpannartukṛtāśca / daivabalapravṛttā ye devadrohādabhiśastakā atharvaṇakṛtā upasargajāśca te+api dvividhāḥ vidyudaśanikrtāḥ piśācādikṛtāśca punaśca dvividhāḥ saṃsargajā ākasmikāśca / svabhāvabalapravṛttāḥ kṣutpipāsājarāmṛtyunidrāprabhṛtayaḥ te+api dvividhāḥ kālakṛtā akālakṛtāśca tatra parirakṣaṇakṛtāḥ kālakṛtāḥ aparirakṣaṇakṛtā akālakṛtāḥ / ete ādhidaivikāḥ / atra sarvavyādhyavarodhaḥ // </l>
                    <l xml:id="Su.1.24.8">[Su.1.24.8] sarveṣāṃ ca vyādhīnāṃ vātapittaśleṣmāṇa eva mūlaṃ talliṅgatvāddṛṣṭaphalatvādāgamācca / yathā hi kṛtsnaṃ vikārajātaṃ viśvarūpeṇāvasthitaṃ sattvarajastamāṃsi na vyatiricyante evameva kṛtsnaṃ vikārajātaṃ viśvarūpeṇāvasthitamavyatiricya vātapittaśleṣmāṇo vartante / doṣadhātumalasaṃsargādāyatanaviśeṣānnimittataścaiṣāṃ vikalpaḥ / doṣadūṣiteṣvatyarthaṃ dhātuṣu saṃjñā kriyate rasajo+ayaṃ śoṇitajo+ayaṃ māṃsajo+ayaṃ medojo+ayaṃ asthijo+ayaṃ majjajo+ayaṃ śukrajo+ayam vyādhiriti // </l>
                    <l xml:id="Su.1.24.9">[Su.1.24.9] tatra annāśraddhārocakāvipākāṅgamardajvarahṛllāsatṛptigauravahṛtpāṇḍurogamārgoparodhakārśyavairasyāṅgasādākālavalipalitadarśanaprabhṛtayo rasadoṣajā vikārāḥ kuṣṭhavisarpapiḍakāmaśakanīlikātilakālakanyacchavyaṅgendraluptaplīhavidradhigulmavātaśoṇitārśo+arbudāṅgamardāsṛgdararaktapittaprabhṛtayo raktadoṣajāḥ gudamukhameḍhrapākāśca adhimāṃsārbudārśo+adhijihvopajihvopakuśagalaśuṇḍikālajīmāṃsasaṃghātauṣṭhaprakopagalagaṇḍagaṇḍamālāprabhṛtayo māṃsadoṣajāḥ granthivṛddhigalagaṇḍārbudamedojauṣṭhaprakopamadhumehātisthaulyātisvedaprabhṛtayo+asthidoṣajāḥ tamodarśanamūrcchābhramaparvasthūlamūlārurjanmanetrābhisyandaprabhṛtayo majjadoṣajāḥ klaibyāpraharṣaśukrāśmarīśukramehaśukradoṣādayaśca taddoṣajāḥ tvagdoṣāḥ saṅgo+atipravṛttirayathāpravṛttirvā malāyatanadoṣāḥ indriyāṇāmapravṛttirayathāpravṛttirvendriyāyatanadoṣāḥ ityeṣa samāsa uktaḥ vistaraṃ nimittāni caiṣāṃ pratirogaṃ vakṣyāmaḥ // </l>
                    <l xml:id="Su.1.24.10">[Su.1.24.10] bhavati cātra / </l>
                    <l xml:id="Su.1.24.10ab">[Su.1.24.10ab] kupitānāṃ hi doṣāṇāṃ śarīre paridhāvatām / </l>
                    <l xml:id="Su.1.24.10cd">[Su.1.24.10cd] yatra saṅgaḥ khavaiguṇyādvyādhistatropajāyate // </l>
                    <l xml:id="Su.1.24.11">[Su.1.24.11] bhūyo+atra jijñāsyaṃ kiṃ vātādīnāṃ jvarādīnāṃ ca nityaḥ saṃśleṣaḥ paricchedo vā iti yadi nityaḥ saṃśleṣaḥ syāttarhi nityāturāḥ sarva eva prāṇinaḥ syuḥ athāpyanyathā vātādīnāṃ jvarādīnāṃ cānyatra vartamānānāmanyatra liṅgaṃ na bhavatīti kṛtvā yaducyate vātādayo jvarādīnāṃ mūlānīti tanna / atrocyate doṣān pratyākhyāya jvarādayo na bhavanti atha ca na nityaḥ saṃbandhaḥ yathāhi vidyaudvātāśanivarṣāṇyākāśaṃ pratyākhyāya na bhavanti satyapyākāśe kadācinna bhavanti atha ca nimittatastata evotpattiriti taraṅgabudbudādayaścodakaviśeṣāḥ eva vātādīnāṃ jvarādīnāṃ ca nāpyevam saṃśleṣo na paricchedaḥ śāśvātikaḥ atha ca nimittata evotpattiriti // </l>
                    <l xml:id="Su.1.24.12">[Su.1.24.12] bhavati cātra / </l>
                    <l xml:id="Su.1.24.12ab">[Su.1.24.12ab] vikāraparimāṇaṃ ca saṃkhyā caiṣāṃ pṛthak pṛthak / </l>
                    <l xml:id="Su.1.24.12cd">[Su.1.24.12cd] vistareṇottare tantre sarvābādhāśca vakṣyate // </l>
                    <l xml:id="Su.1.24">[Su.1.24] iti suśrutasaṃhitāyāṃ sūtrasthāne vyādhisamuddeśīyo nāma caturviṃśo+adhyāyaḥ // </l>
                </div>
                <div n="25" type="adhyāyaḥ" xml:id="suśrutasaṃhitā-body-div-1-div-25">
                    <head xml:id="suśrutasaṃhitā-body-div-1-div-25-head">pañcaviṃśatitamo+adhyāyaḥ /</head>
                    <l xml:id="Su.1.25.1">[Su.1.25.1] athāto+aṣṭavidhaśastrakarmīyam{O.?}adhyāyaṃ vyākhyāstāmaḥ // </l>
                    <l xml:id="Su.1.25.2">[Su.1.25.2] yathovāca bhagavān dhanvantariḥ / </l>
                    <l xml:id="Su.1.25.3ab">[Su.1.25.3ab] chedyā bhagandarā granthiḥ ślaiṣmikastilakālakaḥ / </l>
                    <l xml:id="Su.1.25.3cd">[Su.1.25.3cd] vraṇavartmārbudānyarśaścarmakīlo+asthimāṃsagam // </l>
                    <l xml:id="Su.1.25.4ab">[Su.1.25.4ab] śalyaṃ jatumaṇirmāṃsasaṃghāto galaśuṇḍikā / </l>
                    <l xml:id="Su.1.25.4cd">[Su.1.25.4cd] srāyumāṃsasirākotho valmīkaṃ śataponakaḥ // </l>
                    <l xml:id="Su.1.25.5ab">[Su.1.25.5ab] adhruṣaścopadaṃśāśca māṃsakandyadhimāṃsakaḥ / </l>
                    <l xml:id="Su.1.25.5cd">[Su.1.25.5cd] bhedyā vidradhayo+anyatra sarvajādgranthayastrayaḥ // </l>
                    <l xml:id="Su.1.25.6ab">[Su.1.25.6ab] ādito ye visarpāśca vṛddhayaḥ savidārikāḥ / </l>
                    <l xml:id="Su.1.25.6cd">[Su.1.25.6cd] pramehapiḍakāśophastanarogāvamanthakāḥ // </l>
                    <l xml:id="Su.1.25.7ab">[Su.1.25.7ab] kumbhīkānuśayīnāḍyo vṛndau puṣkarikālajī / </l>
                    <l xml:id="Su.1.25.7cd">[Su.1.25.7cd] prāyaśaḥ kṣudrarogāśca puppuṭau tāludantajau // </l>
                    <l xml:id="Su.1.25.8ab">[Su.1.25.8ab] tuṇḍikerī gilāyuśca pūrvaṃ ye ca prapākiṇaḥ / </l>
                    <l xml:id="Su.1.25.8cd">[Su.1.25.8cd] bastistathā+aśmarīhetormedojā ye ca kecana // </l>
                    <l xml:id="Su.1.25.9ab">[Su.1.25.9ab] lekhyāścatasro rohiṇyaḥ kilāsamupajihvikā / </l>
                    <l xml:id="Su.1.25.9cd">[Su.1.25.9cd] medojo dantavaidarbho granthirvartmādhijihvikā // </l>
                    <l xml:id="Su.1.25.10ab">[Su.1.25.10ab] arśāṃsi maṇḍalaṃ māṃsakandī māṃsonnatistathā / </l>
                    <l xml:id="Su.1.25.10cd">[Su.1.25.10cd] vedhyāḥ sirā bahuvidhā mūtravṛddhirdakodaram // </l>
                    <l xml:id="Su.1.25.11ab">[Su.1.25.11ab] eṣyā nāḍyaḥ saśalyāśca vraṇā unmārgiṇaśca / </l>
                    <l xml:id="Su.1.25.11cd">[Su.1.25.11cd] āhāryāḥ śarkarāstisro dantakarṇamalo+aśmarī // </l>
                    <l xml:id="Su.1.25.12ab">[Su.1.25.12ab] śalyāni mūḍhagarbhāśca varcaśca nicitaṃ gude / </l>
                    <l xml:id="Su.1.25.12cd">[Su.1.25.12cd] srāvyā vidradhayaḥ pañca bhaveyuḥ sarvajādṛte // </l>
                    <l xml:id="Su.1.25.13ab">[Su.1.25.13ab] kuṣṭhāni vāyuḥ sarujaḥ śopho yaścaikadeśajaḥ / </l>
                    <l xml:id="Su.1.25.13cd">[Su.1.25.13cd] pālyāmayāḥ ślīpadāni viṣajuṣṭaṃ ca śoṇitam // </l>
                    <l xml:id="Su.1.25.14ab">[Su.1.25.14ab] arbudāni visarpāśca granthayaścāditastu ye / </l>
                    <l xml:id="Su.1.25.14cd">[Su.1.25.14cd] trayastrayaścopadaṃśāḥ stanarogā vidārikā // </l>
                    <l xml:id="Su.1.25.15ab">[Su.1.25.15ab] suṣiro galaśālūkaṃ kaṇṭakāḥ kṛmidantakaḥ / </l>
                    <l xml:id="Su.1.25.15cd">[Su.1.25.15cd] dentaveṣṭaḥ sopakuśaḥ śītādo dantapuppuṭaḥ // </l>
                    <l xml:id="Su.1.25.16ab">[Su.1.25.16ab] pittāsṛkkaphajāścauṣṭhyāḥ kṣudrarogāśca bhūyaśaḥ / </l>
                    <l xml:id="Su.1.25.16cd">[Su.1.25.16cd] sīvyā medaḥsamutthāśca bhinnāḥ sulikhitā gadāḥ // </l>
                    <l xml:id="Su.1.25.17ab">[Su.1.25.17ab] sadyovraṇāśca ye caiva calasandhivyapāśritāḥ / </l>
                    <l xml:id="Su.1.25.17cd">[Su.1.25.17cd] na kṣārāgniviṣairjuṣṭā na ca mārutavāhinaḥ // </l>
                    <l xml:id="Su.1.25.18ab">[Su.1.25.18ab] nāntarlohitaśalyāśca teṣu samyagviśodhanam / </l>
                    <l xml:id="Su.1.25.18cd">[Su.1.25.18cd] pāṃśuromanakhādīni calamasthi bhavecca yat // </l>
                    <l xml:id="Su.1.25.19ab">[Su.1.25.19ab] ahṛtāni yato+amūni pācayeyurbhṛśaṃ vraṇam / </l>
                    <l xml:id="Su.1.25.19cd">[Su.1.25.19cd] rujaśca vividhāḥ kuryustasmādetān viśodhayet // </l>
                    <l xml:id="Su.1.25.20ab">[Su.1.25.20ab] tato vraṇaṃ samunnamya sthāpayitvā yathāsthitam / </l>
                    <l xml:id="Su.1.25.20cd">[Su.1.25.20cd] sīvyet sūkṣmeṇa sūtreṇa valkenāśmantakasya vā // </l>
                    <l xml:id="Su.1.25.21ab">[Su.1.25.21ab] śaṇajakṣaumasūtrābhyāṃ snāyvā bālena vā punaḥ / </l>
                    <l xml:id="Su.1.25.21cd">[Su.1.25.21cd] mūrvāguḍūcītānairvā sīvyedvellitakaṃ śanaiḥ // </l>
                    <l xml:id="Su.1.25.22ab">[Su.1.25.22ab] sīvyedgophaṇikāṃ vā+api sīvyedvā tunnasevanīm / </l>
                    <l xml:id="Su.1.25.22cd">[Su.1.25.22cd] ṛjugranthimatho vā+api yathāyogamathāpi vā // </l>
                    <l xml:id="Su.1.25.23ab">[Su.1.25.23ab] deśe+alpamāṃse sandhau ca sūcī vṛttā+aṅguladvayam / </l>
                    <l xml:id="Su.1.25.23cd">[Su.1.25.23cd] āyatā tryaṅgulā tryasrā māṃsale vā+api pūjitā // </l>
                    <l xml:id="Su.1.25.24ab">[Su.1.25.24ab] dhanurvakrā hitā marmaphalakośodaropari / </l>
                    <l xml:id="Su.1.25.24cd">[Su.1.25.24cd] ityetāstrividhāḥ sūcīstīkṣṇāgrāḥ susamāhitāḥ // </l>
                    <l xml:id="Su.1.25.25ab">[Su.1.25.25ab] kārayenmālatīpuṣpavṛntāgraparimaṇḍalāḥ / </l>
                    <l xml:id="Su.1.25.25cd">[Su.1.25.25cd] nātidūre nikṛṣṭe vā sūcīṃ karmaṇi pātayet // </l>
                    <l xml:id="Su.1.25.26ab">[Su.1.25.26ab] dūrādrujo vraṇauṣṭhasya sannikṛṣṭe+avaluñcanam // </l>
                    <l xml:id="Su.1.25.27ab">[Su.1.25.27ab] atha kṣaumapicucchannaṃ susyūtaṃ pratisārayet / </l>
                    <l xml:id="Su.1.25.27cd">[Su.1.25.27cd] priyaṅgvañjanayaṣṭyāhvarodhracūrnaiḥ samantataḥ // </l>
                    <l xml:id="Su.1.25.28ab">[Su.1.25.28ab] śallakīphalacūrnṇairvā kṣaumadhyāmena vā punaḥ / </l>
                    <l xml:id="Su.1.25.28cd">[Su.1.25.28cd] tato vraṇaṃ yathāyogaṃ baddhvā+ācārikamādiśet // </l>
                    <l xml:id="Su.1.25.29ab">[Su.1.25.29ab] etadaṣṭavidhaṃ karma samāsena prakīrtitam / </l>
                    <l xml:id="Su.1.25.29cd">[Su.1.25.29cd] cikitsiteṣu kārtsnyena vistarastasya vakṣyate // </l>
                    <l xml:id="Su.1.25.30ab">[Su.1.25.30ab] hīnātiriktaṃ tiryak ca gātracchedanamātmanaḥ / </l>
                    <l xml:id="Su.1.25.30cd">[Su.1.25.30cd] etāścatasro+aṣṭavidhe karmaṇi vyāpadaḥ smṛtāḥ / </l>
                    <l xml:id="Su.1.25.31ab">[Su.1.25.31ab] ajñānalobhāhitavākyayogabhayapramohairaparaiśca bhāvaiḥ / </l>
                    <l xml:id="Su.1.25.31cd">[Su.1.25.31cd] yadā prayuñjīta bhiṣak kuśastraṃ tadā sa śeṣān kurute vikārān // </l>
                    <l xml:id="Su.1.25.32ab">[Su.1.25.32ab] taṃ kṣāraśastrāgnibhirauṣadhaiśca bhūyo+abhiyuñjānamayuktiyuktam / </l>
                    <l xml:id="Su.1.25.32cd">[Su.1.25.32cd] jijīviṣurdūrata eva vaidyaṃ vivarjayedugraviṣāhitulyam // </l>
                    <l xml:id="Su.1.25.33ab">[Su.1.25.33ab] tadeva yuktaṃ tvati marmasandhīn hiṃsyāt sirāḥ snāyumathāsthi caiva / </l>
                    <l xml:id="Su.1.25.33cd">[Su.1.25.33cd] mūrkhaprayuktaṃ puruṣaṃ kṣaṇena prāṇairviyuñjyādathavā kathaṃcit // </l>
                    <l xml:id="Su.1.25.34ab">[Su.1.25.34ab] bhramaḥ pralāpaḥ patanaṃ pramoho viceṣṭanaṃ saṃlayanoṣṇate ca / </l>
                    <l xml:id="Su.1.25.34cd">[Su.1.25.34cd] srastāṅgatā mūrcchanamūrdhvavātastīvrā rujo vātakṛtāśca tāstāḥ // </l>
                    <l xml:id="Su.1.25.35ab">[Su.1.25.35ab] māṃsodakābhaṃ rudhiraṃ ca gacchet sarvendriyārthoparamastathaiva / </l>
                    <l xml:id="Su.1.25.35cd">[Su.1.25.35cd] daśārdhasaṃkhyeṣvapi hi kṣateṣu sāmānyato marmasu liṅgamuktam // </l>
                    <l xml:id="Su.1.25.36ab">[Su.1.25.36ab] surendragopapratimaṃ prabhūtaṃ raktaṃ sravedvai kṣatataśca vāyuḥ / </l>
                    <l xml:id="Su.1.25.36cd">[Su.1.25.36cd] karoti rogān vividhān yathoktāṃśchinnāsu bhinnāsvathavā sirāsu // </l>
                    <l xml:id="Su.1.25.37ab">[Su.1.25.37ab] kaubjyaṃ śarīrāvyavāvasādaḥ kriyāsvaśaktistumulā rujaśca / </l>
                    <l xml:id="Su.1.25.37cd">[Su.1.25.37cd] cirāddraṇo rohati yasya cāpi taṃ snāyuviddhaṃ manujaṃ vyavasyet // </l>
                    <l xml:id="Su.1.25.38ab">[Su.1.25.38ab] śophātivṛddhistumulā rujaśca balakṣayaḥ parvasu bhedaśophau / </l>
                    <l xml:id="Su.1.25.38cd">[Su.1.25.38cd] kṣateṣu sandhiṣvacalācaleṣu syāt sandhikarmoparatiśca liṅgam // </l>
                    <l xml:id="Su.1.25.39ab">[Su.1.25.39ab] ghorā rujo yasya niśādineṣu sarvāsvavasthāsu na śāntirasti / </l>
                    <l xml:id="Su.1.25.39cd">[Su.1.25.39cd] tṛṣṇā+aṅgasādau śvayathuśca rukṣaḥ tamasthividdhaṃ manujaṃ vyavasyet // </l>
                    <l xml:id="Su.1.25.40ab">[Su.1.25.40ab] yathāsvametāni vibhāvayeyurliṅgāni marmasvabhitāḍiteṣu / </l>
                    <l xml:id="Su.1.25.40cd">[Su.1.25.40cd] sparśaṃ na jānāti vipāṇḍuvarṇo yo māṃsamarmaṇyabhitāḍitaḥ syāt // </l>
                    <l xml:id="Su.1.25.41ab">[Su.1.25.41ab] ātmānamevātha jaghanyakārī śastreṇa yo hanti hi karma kurvan / </l>
                    <l xml:id="Su.1.25.41cd">[Su.1.25.41cd] tamātmāvānātmahanaṃ kuvaidyaṃ vivarjayedāyurabhīpsamānaḥ // </l>
                    <l xml:id="Su.1.25.42ab">[Su.1.25.42ab] tiryakpraṇihite śastre doṣāḥ purvamudāhṛtāḥ / </l>
                    <l xml:id="Su.1.25.42cd">[Su.1.25.42cd] tasmāt pariharan doṣān kuruyācchastranipātanam // </l>
                    <l xml:id="Su.1.25.43ab">[Su.1.25.43ab] mātaraṃ pitaraṃ putrān bāndhavānapi cāturaḥ / </l>
                    <l xml:id="Su.1.25.43cd">[Su.1.25.43cd] apyetānabhiśaṅketa vaidye viśvāsameti ca // </l>
                    <l xml:id="Su.1.25.44ab">[Su.1.25.44ab] visṛjatyātmanā+ātmānaṃ na cainaṃ pariśaṅkate / </l>
                    <l xml:id="Su.1.25.44cd">[Su.1.25.44cd] tasmāt putravadevainaṃ pālayedāturaṃ bhiṣak // </l>
                    <l xml:id="Su.1.25.45ab">[Su.1.25.45ab] dharmārthau kīrtimityarthaṃ satāṃ grahaṇamuttamam / </l>
                    <l xml:id="Su.1.25.45cd">[Su.1.25.45cd] prāpnuyāt svargavāsaṃ ca hitamārabhya karmaṇā // </l>
                    <l xml:id="Su.1.25.46ab">[Su.1.25.46ab] karmaṇā kaścidekena dvābhyāṃ kaścittribhistathā / </l>
                    <l xml:id="Su.1.25.46cd">[Su.1.25.46cd] vikāraḥ sādhyate kaściccaturbhirapi karmabhiḥ // </l>
                    <l xml:id="Su.1.25">[Su.1.25] iti suśrutasaṃhitāyāṃ sūtrasthāne+aṣṭavidhaśastrakarmaṇyo nāma pañcaviṃśo+adhyāyaḥ // </l>
                </div>
                <div n="26" type="adhyāyaḥ" xml:id="suśrutasaṃhitā-body-div-1-div-26">
                    <head xml:id="suśrutasaṃhitā-body-div-1-div-26-head"> ṣaḍviṃśatitamo+adhyāyaḥ /</head>
                    <l xml:id="Su.1.26.1">[Su.1.26.1] athātaḥ pranaṣṭaśalyavijñānīyamadhyāyaṃ vyākhyāsyāmaḥ // </l>
                    <l xml:id="Su.1.26.2">[Su.1.26.2] yathovāca bhagavān dhanvantiriḥ // </l>
                    <l xml:id="Su.1.26.3">[Su.1.26.3] śala śvala āśugamane dhatuḥ tasya śalyamiti rūpam // </l>
                    <l xml:id="Su.1.26.4">[Su.1.26.4] taddvividhaṃ śārīaramāgantukaṃ ca // </l>
                    <l xml:id="Su.1.26.5">[Su.1.26.5] sarvaśarīrābādhakaraṃ śalyaṃ tadihopadiśyata ityataḥ śalyaśāstram // </l>
                    <l xml:id="Su.1.26.6">[Su.1.26.6] tatra śārīraṃ romanakhādi dhātavo+annamalā doṣāśca duṣṭāḥ āgantvapi śārīraśalyavyatirekeṇa yāvanto bhāvā duḥkhamutpādayanti // </l>
                    <l xml:id="Su.1.26.7">[Su.1.26.7] adhikāro hi lohaveṇuvṛkṣatṛṇaśṛṅgāsthimayeṣu tatrāpi viśeṣato loheṣveva viśasanārthopapannatvāllohasya lohānāmapi durvāratvādaṇumukhatvāddūraprayojanakaratvācca śara evādhikṛtaḥ / sa dvividhaḥ karṇī ślakṣṇaśca prāyeṇa vividhavṛkṣapatrapuṣpaphalatulyākṛtayo vyākhyātā vyālamṛgapakṣivaktrasadṛśāśca // </l>
                    <l xml:id="Su.1.26.8">[Su.1.26.8] sarvaśalyānāṃ tu mahatāmaṇūnāṃ vā pañcavidho gativiśeṣa ūrdhvamadho+arvācīnastiryagṛjuriti // </l>
                    <l xml:id="Su.1.26.9">[Su.1.26.9] tāni vegakṣayāt pratighātādvā tvagādiṣu vraṇavastuṣvavatiṣṭhante dhamanīsroto+asthivivarapeśīprabhṛtiṣu vā śarīrapradeśeṣu // </l>
                    <l xml:id="Su.1.26.10">[Su.1.26.10] tatra śalyalakṣaṇamucyamānamupadhāraya / tattu dvividhaṃ sāmānyaṃ vaiśeṣikaṃ ca / śyāvaṃ piḍakācitaṃ śophavedanāvantaṃ muhurmuhuḥ śoṇitāsrāviṇaṃ budbudavadunnataṃ mṛdumāṃsaṃ ca vraṇaṃ jānīyāt saśalyo+ayamiti / sāmānyametallakṣaṇamuktam / vaiśeṣikaṃ tu tvaggate vivarṇaḥ śopho bhavatyāyataḥ kaṭhinaśca māṃsagate śophābhivṛddhiḥ śalyamārgānupasaṃrohaḥ pīḍanāsahiṣṇutā coṣapākau ca peśyantarasthe+apyetadeva coṣaśophavarjaṃ sirāgate sirādhmānam sirāśūlaṃ sirāśophaśca snāyugate snāyujālotkṣepaṇaṃ saṃrambhaścogrā ruk ca srotogate srotasāṃ svakarmaguṇahāni dhamanīsthe saphenaṃ raktamīrayannanilaḥ saśabdo nirgacchatyaṅgamardaḥ pipāsā hṛllāsaśca asthigate vividhavedanāprādurbhāvaḥśophaśca asthivivaragate+asthipūrṇatā+asthitodaḥ saṃharṣo balavāṃśca sandhigate+asthivacceṣṭoparamaśca koṣṭhagata āṭopānāhau mūtrapurīṣāhāradarśanaṃ ca vraṇamukhāt marmagate marmaviddhāvacceṣṭate / sūkṣmagatiṣu śalyeṣvetānyeva lakṣaṇānyaspaṣṭāni bhavanti // </l>
                    <l xml:id="Su.1.26.11">[Su.1.26.11] mahāntyalpāni vā śuddhadehānāmanulomasanniviṣṭāni rohanti viśeṣataḥ kaṇṭhasrotaḥsiṛatvakpeśyasthivivareṣu doṣaprakopavyāyāmābhighātājīrṇebhyaḥ pracalitāni punarbādhante // </l>
                    <l xml:id="Su.1.26.12">[Su.1.26.12] tatra tvakpranaṣṭe snigdhasvinnāyāṃ mṛnmāṣayavagodhūmagomayamṛditāyāṃ tvaci yatra saṃrambho vedanā vā bhavati tatra śalyaṃ vijānīyāt styānaghṛtamṛccandanakalkairvā pradigdhāyāṃ śalyoṣmaṇā+āśu visarati ghṛtamupaśuṣyati vā lepo yatra tatra śalyaṃ vijānīyāt māṃsapranaṣṭe snehasvedādibhiḥ kriyāviśeṣairaviruddairāturamupapādayet karśitasya tu śithilībhūtamanavabaddhaṃ kṣubhyamāṇaṃ yatra saṃrambhaṃ vedanāṃ vā janayati tatra śalyaṃ vijānīyāt koṣṭhāsthisandhipeśīvivareṣvavasthitamevameva parīkṣeta sirādhamanīsrotaḥsnāyupranaṣṭe khaṇḍacakrasaṃyukte yāne vyādhitamāropyāśu viṣame+adhvani yāyādyatra saṃrambho vedanā vā bhavati tatra śalyaṃ jānīyāt asthipranaṣṭe snehasvedopapannānyasthīni bandhanapīḍanābhyāṃ bhṛśamupācaredyatra saṃrambho vedanā vābhavati tatra śalyaṃ jānīyāt sandhipranaṣṭe snehasvedopapannān sandhīn prasaraṇākuñcanabandhanapīḍanairbhṛśamupācaret yatra saṃrambho vedanā vā bhavati tatra śalyaṃ vijānīyāt marmapranaṣṭe tvananyabhāvānmarmaṇāmuktaṃ parīkṣaṇaṃ bhavati // </l>
                    <l xml:id="Su.1.26.13">[Su.1.26.13] sāmānyalakṣaṇamapi ca hastiskandhāśvapṛṣṭhaparvatadrumārohaṇadhanurvyāyāmadrutayānaniyuddhādhvagamanalaṅghanaprataraṇaplavanavyāyāmairjṛmbhodgārakāsakṣavathuṣṭhīvanahasanaprāṇāyāmairvātamūtrapurīṣaśukrotsargairvā yatra saṃrambho vedanā vā bhavati tatra śalyaṃ jānīyāt // </l>
                    <l xml:id="Su.1.26.14">[Su.1.26.14] bhavanti cātra / </l>
                    <l xml:id="Su.1.26.14ab">[Su.1.26.14ab] yasmiṃstodādayo deśo suptatā gurutā+api ca / </l>
                    <l xml:id="Su.1.26.14cd">[Su.1.26.14cd] ghaṭṭate bahuśo yatra srūyate tudyate+api ca // </l>
                    <l xml:id="Su.1.26.15ab">[Su.1.26.15ab] āturaścāpi yaṃ deśamabhīkṣṇaṃ parirakṣati / </l>
                    <l xml:id="Su.1.26.15cd">[Su.1.26.15cd] saṃvāhyamāno bahuśastatra śalyaṃ vinirdiśet // </l>
                    <l xml:id="Su.1.26.16ab">[Su.1.26.16ab] alpābādhamaśūnaṃ ca nīrujaṃ nirupadravam / </l>
                    <l xml:id="Su.1.26.16cd">[Su.1.26.16cd] prasannaṃ mṛduparyantaṃ nirāghaṭṭamanunnatam // </l>
                    <l xml:id="Su.1.26.17ab">[Su.1.26.17ab] eṣaṇyā sarvato dṛṣṭvā yathāmārgaṃ cikitsakaḥ / </l>
                    <l xml:id="Su.1.26.17cd">[Su.1.26.17cd] prasārākuñcanānnūnaṃ niḥśalyamiti nirdiśet // </l>
                    <l xml:id="Su.1.26.18ab">[Su.1.26.18ab] asthyātmakaṃ bhajyate tu śalyamantaśca śīryate / </l>
                    <l xml:id="Su.1.26.18cd">[Su.1.26.18cd] prāyo nirbhujyate śārṅgamāyasaṃ ceti niścayaḥ // </l>
                    <l xml:id="Su.1.26.19ab">[Su.1.26.19ab] vārkṣavaiṇavatārṇāni nirhrayante tu no yadi / </l>
                    <l xml:id="Su.1.26.19cd">[Su.1.26.19cd] pacanti raktaṃ māṃsaṃ ca kṣiprametāni dehinām // </l>
                    <l xml:id="Su.1.26.20ab">[Su.1.26.20ab] kānakaṃ rājataṃ tāmraṃ raitikaṃ trapusīsakam / </l>
                    <l xml:id="Su.1.26.20cd">[Su.1.26.20cd] cirasthānādvilīyante pittatejaḥpratāpanāt // </l>
                    <l xml:id="Su.1.26.21ab">[Su.1.26.21ab] svabhāvaśītā mṛdavo ye cānye+apīdṛśā matāḥ / </l>
                    <l xml:id="Su.1.26.21cd">[Su.1.26.21cd] dravībhūtāḥ śarīre+asminnekatvaṃ yānti dhātubhiḥ // </l>
                    <l xml:id="Su.1.26.22ab">[Su.1.26.22ab] viṣāṇadantakeśāsthiveṇudārūpalāni tu / </l>
                    <l xml:id="Su.1.26.22cd">[Su.1.26.22cd] śalyāni na viśīryante śarīre mṛnmayāni ca // </l>
                    <l xml:id="Su.1.26.23ab">[Su.1.26.23ab] dvividhaṃ pañcagatimattvagādivraṇavastuṣu / </l>
                    <l xml:id="Su.1.26.23cd">[Su.1.26.23cd] viśliṣṭaṃ vetti yaḥ śalyaṃ sa rājñaḥ kartumarhati // </l>
                    <l xml:id="Su.1.26">[Su.1.26] iti suśrtasaṃhitāyāṃ sūtrasthāne pranaṣṭaśalyavijñānīyo nāma ṣaḍviṃśatitamo+adhyāyaḥ // </l>
                </div>
                <div n="27" type="adhyāyaḥ" xml:id="suśrutasaṃhitā-body-div-1-div-27">
                    <head xml:id="suśrutasaṃhitā-body-div-1-div-27-head"> saptaviṃśatitamo+adhyāyaḥ /</head>
                    <l xml:id="Su.1.27.1">[Su.1.27.1] athātaḥ śalyāpanayanīyamadhyāyaṃ vyākhyāsayāmaḥ // </l>
                    <l xml:id="Su.1.27.2">[Su.1.27.2] yathovāca bhagavān dhanvantariḥ // </l>
                    <l xml:id="Su.1.27.3">[Su.1.27.3] śalyaṃ dvividhamavabaddhamanavabaddhaṃ ca // </l>
                    <l xml:id="Su.1.27.4">[Su.1.27.4] tatra samāsenānavabaddhaśalyoddharaṇārthaṃ pañcadaśa hetūn vakṣyāmaḥ / tadyathā svabhāvaḥ pācanaṃ bhedanaṃ dāraṇaṃ pīḍanaṃ pramārjanaṃ nirdhmāpanaṃ vamanaṃ virecanaṃ prakṣālanaṃ pratimarśaḥ pravāhaṇaṃ ācūṣaṇaṃ ayaskānto harṣaśceti // </l>
                    <l xml:id="Su.1.27.5">[Su.1.27.5] tatrāśrukṣavathūdgārakāsamūtrapurīṣānilaiḥ svabhāvabalapravṛttairnayanādibhyaḥ patati māṃsāvagāḍhaṃ śalyamavidahyamānaṃ pācayitvā prakothā(ā.pā)ttasya pūyaśoṇitavegādgauravādvā patati / pakvamabhidyamānaṃ bhedayeddārayedvā / bhinnamanirasyamānaṃ pīḍanīyaiḥ pīḍayet pāṇibhirvā / aṇūnyakṣaśalyāni pariṣecanādhmāpanairbālavastrapāṇibhiḥ pramārjayet / āhāraśeṣaśleṣmahīnāṇuśalyāni śvasanotkāsanapradhamanairnirdhamet / annaśalyāni vamanāṅgulipratimarśaprabhṛtibhiḥ / virecanaiḥ pakvāśayagatāni / vraṇadoṣāśayagatāni prakṣālanaiḥ / vātamūtrapurīṣagarbhasaṅgeṣu pravāhaṇamuktaṃ / mārutodakasaviṣarudhiraduṣṭastanyeṣvācūṣaṇamāsyena viṣāṇairvā / anulomamanavabaddhamakarṇamanalpavraṇamukhamayaskāntena / hṛdyavasthitamanekakāraṇotpannaṃ śokaśalyaṃ harṣeṇeti // </l>
                    <l xml:id="Su.1.27.6">[Su.1.27.6] sarvaśalyānāṃ tu mahatāmaṇūnāṃ vā dvāvevāharaṇahetū bhavataḥ pratilomo+anulomaśca // </l>
                    <l xml:id="Su.1.27.7">[Su.1.27.7] tatra pratilomamarvācīnamānayet anulomaṃ parācīnam // </l>
                    <l xml:id="Su.1.27.8">[Su.1.27.8] uttuṇḍitaṃ chitvā nirghātayecchedanīyamukham // </l>
                    <l xml:id="Su.1.27.9">[Su.1.27.9] chedanīyamukhānyapi kukṣivakṣaḥkakṣāvaṃkṣaṇaparśukāntarapatitāni ca hastaśakyaṃ yathāmārgeṇa hastenaivāpahartuṃ prayateta // </l>
                    <l xml:id="Su.1.27.10">[Su.1.27.10] hastenāpahartumaśakyaṃ viśasya śastreṇa yantreṇāpaharet // </l>
                    <l xml:id="Su.1.27.11">[Su.1.27.11] bhavati cātra / </l>
                    <l xml:id="Su.1.27.11ab">[Su.1.27.11ab] śītalena jalenainaṃ mūrcchantamavasecayet / </l>
                    <l xml:id="Su.1.27.11cd">[Su.1.27.11cd] saṃrakṣedasya marmāṇi muhurāśvāsayecca tam // </l>
                    <l xml:id="Su.1.27.12">[Su.1.27.12] tataḥ śalyamuddhṛtya nirlohitaṃ vraṇaṃ kṛtvā svedārhamagnigh;rtaprabhṛtibhiḥ saṃsvedya vidahya pradihya sarpirmadhubhyāṃ baddhvā+ācārikamupadiśet / (? sirāsnāyuvilagnaṃ śalākādibhirvimocyāpanayet śvayathugrastavāraṅgaṃ samavapīḍya śvayathuṃ durbalavāraṅgaṃ kuśādibhirbaddhvā /) </l>
                    <l xml:id="Su.1.27.13">[Su.1.27.13] hṛdayamabhito vartamānaṃ śalyaṃ śītajalādibhirudvejitasyāpaharedyathāmārgaṃ durupaharamanyato+apabādhyamānaṃ pāṭayitvoddharet // </l>
                    <l xml:id="Su.1.27.14">[Su.1.27.14] asthivivarapraviṣṭamasthividaṣṭaṃ vā+avagṛhya pādābhyāṃ yantreṇāpaharet aśakyamevaṃ vā balavadbhiḥ suparigṛhītasya yantreṇa grāhayitvā śalyavāraṅgaṃ pravibhujya dhanurguṇairbaddhaikataścāsya pañcāṅgyāmupasaṃyatasyāśvasya vaktrakavike badhnīyāt athainaṃ kaśayā tāḍayedyathonnamayan śiro vegena śalyamuddharati dṛḍhāṃ vā vṛkṣaśākhāmavanamya tasyāṃ pūrvavadbaddhvoddharet // </l>
                    <l xml:id="Su.1.27.15">[Su.1.27.15] adeśottuṇḍitamaṣṭhīlāśmamudgarāṇāmnyatamasya prahāreṇa vicālya yathāmārgameva yantreṇa // </l>
                    <l xml:id="Su.1.27.16">[Su.1.27.16] (? yantreṇa ) vimṛditakarṇāni karṇavantyanābādhakaradeśottuṇḍitāni purastādeva // </l>
                    <l xml:id="Su.1.27.17">[Su.1.27.17] jātuṣe kaṇṭhāsakte kaṇṭhe nāḍīṃ praveśyāgnitaptāṃ ca śalākāṃ tayā+avagṛhya śītābhiradbhiḥ pariṣicya sthirībhūtāmuddharet // </l>
                    <l xml:id="Su.1.27.18">[Su.1.27.18] ajātuṣaṃ jatumadhūcchiṣṭapraliptayā śalākayā pūrvakalpenetyeke // </l>
                    <l xml:id="Su.1.27.19">[Su.1.27.19] asthiśalyamanyadvā tiryakkaṇṭhāsaktamavekṣya keśoṇḍukaṃ dṛḍhaikasūtrabaddhaṃ dravabhaktopahitaṃ pāyayedākaṇṭhāt pūrṇakoṣṭhaṃ ca vāmayet vamataśca śalyaikadeśasaktaṃ jñātvā sūtraṃ sahasā tvākṣipet mṛdunā vā dantadhāvanakūrcakenāpaharet praṇudedvā+antaḥ / kṣatakaṇṭhāya ca madhusarpiṣī leḍhuṃ prayacchettriphalācūrṇaṃ vā madhuśarkarāvimiśram // </l>
                    <l xml:id="Su.1.27.20">[Su.1.27.20] udakapūrṇodaramavākśirasamavapīḍayeddhunīyādvāmayedvā bhasmarāśau vā nikhanedāmukhāt // </l>
                    <l xml:id="Su.1.27.21">[Su.1.27.21] grāsaśalye tu kaṇṭhāsakte niḥśaṅkamanavabuddhaṃ skandhe muṣṭinā+abhihanyāt snehaṃ madyaṃ pānīyaṃ vā pāyayet // </l>
                    <l xml:id="Su.1.27.22">[Su.1.27.22] bāhurajjulatāpāśaiḥ kaṇṭhapīḍanādvāyuḥ prakupitaḥ śleṣmāṇaṃ kopayitvā sroto niruṇaddhi lālāsrāvaṃ phenāgamanaṃ saṃjñānāśaṃ cāpādayati tamabhyajya saṃsvedya śirovirecanaṃ tasmai tīkṣṇaṃ dadyādrasaṃ ca vātaghnaṃ vidadhyāditi // </l>
                    <l xml:id="Su.1.27.23">[Su.1.27.23] bhavanti cātra / </l>
                    <l xml:id="Su.1.27.23ab">[Su.1.27.23ab] śalyākṛtiviśeṣāṃśca sthānānyāvekṣya buddhimān / </l>
                    <l xml:id="Su.1.27.23cd">[Su.1.27.23cd] tathā yantrapṛthaktvaṃ ca samyak śalyamathāharet // </l>
                    <l xml:id="Su.1.27.24ab">[Su.1.27.24ab] karṇavanti tu śalyāni duḥkhāhāryāṇi yāni ca / </l>
                    <l xml:id="Su.1.27.24cd">[Su.1.27.24cd] ādadīta bhiṣak tasmāttāni yuktyā samāhitaḥ // </l>
                    <l xml:id="Su.1.27.25ab">[Su.1.27.25ab] etairupāyaiḥ śalyaṃ tu naiva niryātyate yadi / </l>
                    <l xml:id="Su.1.27.25cd">[Su.1.27.25cd] matyā nipuṇayā vaidyo yantrayogaiśca nirharet // </l>
                    <l xml:id="Su.1.27.26ab">[Su.1.27.26ab] śothapākau rujaścogrāḥ kuryācchalyamanirhṛtam / </l>
                    <l xml:id="Su.1.27.26cd">[Su.1.27.26cd] vaikalyaṃ maraṇaṃ cā+api tasmādyatnādvinirharet // </l>
                    <l xml:id="Su.1.27">[Su.1.27] iti suśrutasaṃhitāyāṃ sūtrasthāne śalyāpanayanīyo nāma saptaviṃśatitamo+adhyāyaḥ // </l>
                </div>
                <div n="28" type="adhyāyaḥ" xml:id="suśrutasaṃhitā-body-div-1-div-28">
                    <head xml:id="suśrutasaṃhitā-body-div-1-div-28-head">aṣṭāviṃśatitamo+adhyāyaḥ /</head>
                    <l xml:id="Su.1.28.1">[Su.1.28.1] athāto viparītāviparītavraṇavijñānīyamadhyāyaṃ vyākhyāsyāmaḥ // </l>
                    <l xml:id="Su.1.28.2">[Su.1.28.2] yathovāca bhagavān dhanvantariḥ // </l>
                    <l xml:id="Su.1.28.3ab">[Su.1.28.3ab] phalāgnijalavṛṣṭīnāṃ puṣpadhūmāmbudā yathā / </l>
                    <l xml:id="Su.1.28.3cd">[Su.1.28.3cd] khyāpayanti bhaviṣyatvaṃ tathā riṣṭāni pañcatām // </l>
                    <l xml:id="Su.1.28.4ab">[Su.1.28.4ab] tāni saukṣmyāt pramādādvā tathaivāśu vyatikramāt / </l>
                    <l xml:id="Su.1.28.4cd">[Su.1.28.4cd] gṛhyante nodgatānyajñairmumūrṣorna tvasaṃbhavāt // </l>
                    <l xml:id="Su.1.28.5ab">[Su.1.28.5ab] dhruvaṃ tu maraṇaṃ riṣṭe brāhmaṇaistat kilāmalaiḥ / </l>
                    <l xml:id="Su.1.28.5cd">[Su.1.28.5cd] rasāyanatapojapyatatparairvā nivāryate // </l>
                    <l xml:id="Su.1.28.6ab">[Su.1.28.6ab] nakṣatrapīḍā bahudhā yathā kālaṃ vipacyate / </l>
                    <l xml:id="Su.1.28.6cd">[Su.1.28.6cd] tathaivāriṣṭapākaṃ ca bruvate bahavo janāḥ // </l>
                    <l xml:id="Su.1.28.7ab">[Su.1.28.7ab] asiddhimāpnuyālloke pratikurvan gatāyuṣaḥ / </l>
                    <l xml:id="Su.1.28.7cd">[Su.1.28.7cd] ato+ariṣṭani yatnena lakṣayet kuśalo bhiṣak // </l>
                    <l xml:id="Su.1.28.8ab">[Su.1.28.8ab] gandhavarṇarasādīnāṃ viśeṣāṇāṃ svabhāvataḥ / </l>
                    <l xml:id="Su.1.28.8cd">[Su.1.28.8cd] vaikṛtaṃ yat tadācaṣṭe vraṇinaḥ pakvalakṣaṇam // </l>
                    <l xml:id="Su.1.28.9ab">[Su.1.28.9ab] kaṭustīkṣṇaśca visraśca gandhastu pavanādibhiḥ / </l>
                    <l xml:id="Su.1.28.9cd">[Su.1.28.9cd] lohagandhistu raktena vyāmiśraḥ sānnipātikaḥ // </l>
                    <l xml:id="Su.1.28.10ab">[Su.1.28.10ab] lājātasītailasamāḥ kiṃcidvisrāśca gandhataḥ / </l>
                    <l xml:id="Su.1.28.10cd">[Su.1.28.10cd] jñeyāḥ prakṛtigandhāḥ syuḥ rato+anyadgandhavaikṛtam // </l>
                    <l xml:id="Su.1.28.11ab">[Su.1.28.11ab] madhyāgurvājyasumanaḥpadmacandanacampakaiḥ / </l>
                    <l xml:id="Su.1.28.11cd">[Su.1.28.11cd] sagandhā divyagandhāśca mumūrṣūṇāṃ vraṇāḥ smṛtāḥ // </l>
                    <l xml:id="Su.1.28.12ab">[Su.1.28.12ab] śvavājimūṣikadhvāṅkṣapūtivallūramatkuṇaiḥ / </l>
                    <l xml:id="Su.1.28.12cd">[Su.1.28.12cd] sagandhāḥ paṅkagandhāśca bhūmigandhāśca garhitāḥ // </l>
                    <l xml:id="Su.1.28.13ab">[Su.1.28.13ab] dhyāmakuṅkumakaṅkuṣṭhasavarṇāḥ pittakopataḥ / </l>
                    <l xml:id="Su.1.28.13cd">[Su.1.28.13cd] na dahyante na cūṣyante bhiṣak tān parivarjayet // </l>
                    <l xml:id="Su.1.28.14ab">[Su.1.28.14ab] kaṇḍūmantaḥ sthirāḥ śvetāḥ snigdhāḥ kaphanimittataḥ / </l>
                    <l xml:id="Su.1.28.14cd">[Su.1.28.14cd] dūyante vā+api dahyante bhiṣak tān parivarjayet // </l>
                    <l xml:id="Su.1.28.15ab">[Su.1.28.15ab] kṛṣṇāstu ye tanusrāvā vātajā marmatāpinaḥ / </l>
                    <l xml:id="Su.1.28.15cd">[Su.1.28.15cd] svalpāmapi na kurvanti rujaṃ tān parivarjayet // </l>
                    <l xml:id="Su.1.28.16ab">[Su.1.28.16ab] kṣveḍanti ghurghurāyante jvalantīva ca ye vraṇāḥ / </l>
                    <l xml:id="Su.1.28.16cd">[Su.1.28.16cd] tvaṅnāṃsasthāśca pavanaṃ saśabdaṃ visṛjanti ye // </l>
                    <l xml:id="Su.1.28.17ab">[Su.1.28.17ab] ye ca marmasvasaṃbhūtā bhavantyatyarthavedanāḥ / </l>
                    <l xml:id="Su.1.28.17cd">[Su.1.28.17cd] dahyante cāntaratyarthaṃ bahiḥ śītāśca ye vraṇāḥ // </l>
                    <l xml:id="Su.1.28.18ab">[Su.1.28.18ab] dahyante bahiratyarthaṃ bhavantyantaśca śītalāḥ / </l>
                    <l xml:id="Su.1.28.18cd">[Su.1.28.18cd] śaktidhvajarathā kuntavājivāraṇagovṛṣāḥ // </l>
                    <l xml:id="Su.1.28.19ab">[Su.1.28.19ab] yeṣu cāpyavabhāseran prāsādākṛtayastathā / </l>
                    <l xml:id="Su.1.28.19cd">[Su.1.28.19cd] cūrṇāvakīrṇā iva ye bhānti vā na ca cūrṇitāḥ // </l>
                    <l xml:id="Su.1.28.20ab">[Su.1.28.20ab] prāṇamāṃsakṣayaśvāsakāsārocakapīḍitāḥ / </l>
                    <l xml:id="Su.1.28.20cd">[Su.1.28.20cd] pravṛddhapūyarudhirā vraṇā yeṣāṃ ca marmasu // </l>
                    <l xml:id="Su.1.28.21ab">[Su.1.28.21ab] kriyābhiḥ samyagārabdhā na sidhyanti ca ye vraṇāḥ / </l>
                    <l xml:id="Su.1.28.21cd">[Su.1.28.21cd] varjayettān bhiṣak prājñaḥ saṃrakṣannātmano yaśaḥ // </l>
                    <l xml:id="Su.1.28">[Su.1.28] iti suśrutasaṃhitāyāṃ sūtrasthāne viparītāviparītavraṇavijñānīyo nāmāṣṭaviṃśatitamo+adhyāyaḥ // </l>
                </div>
                <div n="29" type="adhyāyaḥ" xml:id="suśrutasaṃhitā-body-div-1-div-29">
                    <head xml:id="suśrutasaṃhitā-body-div-1-div-29-head"> ekonatriṃśattamo+adhyāyaḥ /</head>
                    <l xml:id="Su.1.29.1">[Su.1.29.1] athāto viparītāviparītasvapnanidarśanīyamadhyāyaṃ vyākhyāsyāmaḥ // </l>
                    <l xml:id="Su.1.29.2">[Su.1.29.2] yathovāca bhagavān dhanvantariḥ // </l>
                    <l xml:id="Su.1.29.3ab">[Su.1.29.3ab] dūtadarśanasaṃbhāṣā veṣāśceṣṭitameva ca / </l>
                    <l xml:id="Su.1.29.3cd">[Su.1.29.3cd] ṛkṣaṃ velā tithiścaiva nimittaṃ śakuno+anilaḥ // </l>
                    <l xml:id="Su.1.29.4ab">[Su.1.29.4ab] deśo vaidyasya vāgdehamanasāṃ ca viceṣṭitam / </l>
                    <l xml:id="Su.1.29.4cd">[Su.1.29.4cd] kathayantyāturagataṃ śubhaṃ vā yadi vā+aśubham // </l>
                    <l xml:id="Su.1.29.5ab">[Su.1.29.5ab] pākhaṇḍāśramavarṇānāṃ sapakṣāḥ karmasiddhaye / </l>
                    <l xml:id="Su.1.29.5cd">[Su.1.29.5cd] ta eva viparītāḥ syurdūtāḥ karmavipattaye // </l>
                    <l xml:id="Su.1.29.6ab">[Su.1.29.6ab] napuṃsakaṃ strī bahavo naikakāryā asūyakāḥ / </l>
                    <l xml:id="Su.1.29.6cd">[Su.1.29.6cd] gardabhoṣṭrarathaprāptāḥ prāptā vā syuḥ paramparāḥ // </l>
                    <l xml:id="Su.1.29.7ab">[Su.1.29.7ab] vaidyaṃ ya upasarpanti dūtāste cāpi garhitāḥ / </l>
                    <l xml:id="Su.1.29.7cd">[Su.1.29.7cd] pāśadaṇḍāyudhadharāḥ pāṇḍuretaravāsasaḥ // </l>
                    <l xml:id="Su.1.29.8ab">[Su.1.29.8ab] ārdrajīrṇāpasavyaikamalinoddhvastavāsasaḥ / </l>
                    <l xml:id="Su.1.29.8cd">[Su.1.29.8cd] nyūnādhikāṅgā udvignā vikṛtā raudrarūpiṇaḥ // </l>
                    <l xml:id="Su.1.29.9ab">[Su.1.29.9ab] rūkṣaniṣṭhuravādāścāpyamāṅgalyābhidhāyinaḥ / </l>
                    <l xml:id="Su.1.29.9cd">[Su.1.29.9cd] chindantastṛṇakāṣṭhāni spṛśanto nāsikāṃ stanam // </l>
                    <l xml:id="Su.1.29.10ab">[Su.1.29.10ab] vastrāntānāmikākeśanakharomadaśāspṛśaḥ / </l>
                    <l xml:id="Su.1.29.10cd">[Su.1.29.10cd] srotovarodhahṛdgaṇḍamūrdhoraḥkukṣipāṇayaḥ // </l>
                    <l xml:id="Su.1.29.11ab">[Su.1.29.11ab] kapālopalabhasmāsthituṣāṅgārakarāśca ye / </l>
                    <l xml:id="Su.1.29.11cd">[Su.1.29.11cd] vilikhanto mahīṃ kiṃcinmuñcanto loṣṭabhedinaḥ // </l>
                    <l xml:id="Su.1.29.12ab">[Su.1.29.12ab] tailakardamadigdhāṅgā raktasraganulepanāḥ / </l>
                    <l xml:id="Su.1.29.12cd">[Su.1.29.12cd] phalaṃ pakvamasāraṃ vā gṛhītvā+anyacca tadvidham // </l>
                    <l xml:id="Su.1.29.13ab">[Su.1.29.13ab] nakhairnakhāntaraṃ vā+api kareṇa caraṇaṃ tathā / </l>
                    <l xml:id="Su.1.29.13cd">[Su.1.29.13cd] upānaccarmahastā vā vikṛtavyādhipīḍitāḥ // </l>
                    <l xml:id="Su.1.29.14ab">[Su.1.29.14ab] vāmācārā rudantaśca śvāsino vikṛtekṣaṇāḥ / </l>
                    <l xml:id="Su.1.29.14cd">[Su.1.29.14cd] yāmyāṃ diśaṃ prāñjalayo viṣamaikapade sthitāḥ // </l>
                    <l xml:id="Su.1.29.15ab">[Su.1.29.15ab] vaidyaṃ ya upasarpanti dūtāste cāpi garhitāḥ / </l>
                    <l xml:id="Su.1.29.15cd">[Su.1.29.15cd] dakṣiṇābhimukhaṃ deśe tvaśucau vā hutāśanam / ^</l>
                    <l xml:id="Su.1.29.15ef">[Su.1.29.15ef] jvalayantaṃ pacantaṃ vā krūrakarmaṇi codyatam // </l>
                    <l xml:id="Su.1.29.16ab">[Su.1.29.16ab] nagnaṃ bhūmau śayānaṃ vā vegotsargeṣu vā+aśucim / </l>
                    <l xml:id="Su.1.29.16cd">[Su.1.29.16cd] prakīrnākeśamabhyaktaṃ svinnaṃ viklavameva vā // </l>
                    <l xml:id="Su.1.29.17ab">[Su.1.29.17ab] vaidyaṃ ya upasarpanti dūtāste cāpi garhitāḥ / </l>
                    <l xml:id="Su.1.29.17cd">[Su.1.29.17cd] vaidyasya paitrye daive vā kārye cotpātadarśane // </l>
                    <l xml:id="Su.1.29.18ab">[Su.1.29.18ab] madhyāhne cārdharātre vā sandhyayoḥ kṛttikāsu ca / </l>
                    <l xml:id="Su.1.29.18cd">[Su.1.29.18cd] ārdrāśleṣāmaghāmūlapūrvāsu bharaṇīṣu ca // </l>
                    <l xml:id="Su.1.29.19ab">[Su.1.29.19ab] caturthyāṃ vā navamyāṃ vā ṣaṣṭhyāṃ sandhidineṣu ca / </l>
                    <l xml:id="Su.1.29.19cd">[Su.1.29.19cd] vaidyaṃ ya upasarpanti dūtāste cāpi garhitāḥ // </l>
                    <l xml:id="Su.1.29.20ab">[Su.1.29.20ab] svinnābhitaptā madhyāhne jvalanasya samīpataḥ / </l>
                    <l xml:id="Su.1.29.20cd">[Su.1.29.20cd] garhitāḥ pittarogeṣu dūtā vaidyamupāgatāḥ // </l>
                    <l xml:id="Su.1.29.21ab">[Su.1.29.21ab] ta eva kapharogeṣu karmasiddhikarāḥ smṛtāḥ / </l>
                    <l xml:id="Su.1.29.21cd">[Su.1.29.21cd] etena śeṣaṃ vyākhyātaṃ buddhvā saṃvibhajettu tat // </l>
                    <l xml:id="Su.1.29.22ab">[Su.1.29.22ab] raktapittātisāreṣu prameheṣu tathaiva ca / </l>
                    <l xml:id="Su.1.29.22cd">[Su.1.29.22cd] praśasto jalarodheṣu dūtavaidyasamāgamaḥ // </l>
                    <l xml:id="Su.1.29.23ab">[Su.1.29.23ab] vijñāyaivaṃ vibhāgaṃ tu śeṣaṃ budhyeta paṇḍitaḥ / </l>
                    <l xml:id="Su.1.29.23cd">[Su.1.29.23cd] śuklavāsāḥ śucirgauraḥ śyāmo vā priyadarśanaḥ // </l>
                    <l xml:id="Su.1.29.24ab">[Su.1.29.24ab] svasyām jātau svagotro vā dūtaḥ kāryakaraḥ smṛtaḥ / </l>
                    <l xml:id="Su.1.29.24cd">[Su.1.29.24cd] goyānenāgatastuṣṭaḥ pādābhyāṃ śubhaceṣṭitaḥ // </l>
                    <l xml:id="Su.1.29.25ab">[Su.1.29.25ab] smṛtimān vidhikālajñaḥ svatantraḥ pratipattimān / </l>
                    <l xml:id="Su.1.29.25cd">[Su.1.29.25cd] alaṅkṛto maṅgalavān dūtaḥ kāryakaraḥ smṛtaḥ // </l>
                    <l xml:id="Su.1.29.26ab">[Su.1.29.26ab] svasthaṃ prāṅnukhamāsīnaṃ same deśe śucau śucim / </l>
                    <l xml:id="Su.1.29.26cd">[Su.1.29.26cd] upasarpati yo vaidyaṃ sa ca kāryakaraḥ smṛtaḥ // </l>
                    <l xml:id="Su.1.29.27ab">[Su.1.29.27ab] māṃsodakumbhātapatravipravāraṇagovṛṣāḥ / </l>
                    <l xml:id="Su.1.29.27cd">[Su.1.29.27cd] śuklavarṇāśca pūjyante prasthāne darśanaṃ gatāḥ // </l>
                    <l xml:id="Su.1.29.28ab">[Su.1.29.28ab] strī putriṇī savatsā gaurvardhamānamalaṅkṛtā / </l>
                    <l xml:id="Su.1.29.28cd">[Su.1.29.28cd] kanyā matsyāḥ phalaṃ cāmaṃ svastikaṃ modakā dadhi // </l>
                    <l xml:id="Su.1.29.29ab">[Su.1.29.29ab] hiraṇyākṣatapātraṃ vā ratnāni sumano nṛpaḥ / </l>
                    <l xml:id="Su.1.29.29cd">[Su.1.29.29cd] apraśānto+analo vājī haṃsaścāṣaḥ śikhī tathā // </l>
                    <l xml:id="Su.1.29.30ab">[Su.1.29.30ab] brahmadundubhijīmūtaśaṅkhaveṇurathasvanāḥ / </l>
                    <l xml:id="Su.1.29.30cd">[Su.1.29.30cd] siṃhagovṛṣanādāśca hreṣitaṃ gajabṛṃhitam // </l>
                    <l xml:id="Su.1.29.31ab">[Su.1.29.31ab] śastaṃ haṃsarutaṃ nṇṇāṃ kauśikaṃ caiva vāmataḥ / </l>
                    <l xml:id="Su.1.29.31cd">[Su.1.29.31cd] prasthāne yāyinaḥ śreṣṭhā vācaśca hṛdayaṅgamāḥ // </l>
                    <l xml:id="Su.1.29.32ab">[Su.1.29.32ab] patrapuṣpaphalopetān sakṣīrānnīrujo drumān / </l>
                    <l xml:id="Su.1.29.32cd">[Su.1.29.32cd] āśritā vā nabhoveśmadhvajatoraṇavedikāḥ // </l>
                    <l xml:id="Su.1.29.33ab">[Su.1.29.33ab] dikṣu śāntāsu vaktāro madhuraṃ pṛṣṭhato+anugāḥ / </l>
                    <l xml:id="Su.1.29.33cd">[Su.1.29.33cd] vāmā vā dakṣīṇā vā+api śakunāḥ karmasiddhaye // </l>
                    <l xml:id="Su.1.29.34ab">[Su.1.29.34ab] śuṣke+aśanihate+apatre vallīnaddhe sakaṇṭake / </l>
                    <l xml:id="Su.1.29.34cd">[Su.1.29.34cd] vṛkṣe+athavā+aśmabhasmāsthiviṭtuṣāṅgārapāṃśuṣu // </l>
                    <l xml:id="Su.1.29.35ab">[Su.1.29.35ab] caityavalmīkaviṣamasthitā dīptakharasvarāḥ / </l>
                    <l xml:id="Su.1.29.35cd">[Su.1.29.35cd] purato dikṣu dīptāsu vaktāro nārthasādhakāḥ // </l>
                    <l xml:id="Su.1.29.36ab">[Su.1.29.36ab] punnāmānaḥ khagā vāmāḥ strīsaṃjñā dakṣiṇāḥ śubhāḥ / </l>
                    <l xml:id="Su.1.29.36cd">[Su.1.29.36cd] dakṣiṇādvāmagamanaṃ praśastaṃ śvaśṛgālayoḥ / ^</l>
                    <l xml:id="Su.1.29.36ef">[Su.1.29.36ef] vāmaṃ nakulacāṣāṇāṃ nobhayaṃ śaśasarpayoḥ // </l>
                    <l xml:id="Su.1.29.37ab">[Su.1.29.37ab] bhāsakauśikayoścaiva na praśastaṃ kilobhayam / </l>
                    <l xml:id="Su.1.29.37cd">[Su.1.29.37cd] darśanaṃ vā rutaṃ cāpi na godhākṛkalāsayoḥ // </l>
                    <l xml:id="Su.1.29.38ab">[Su.1.29.38ab] dūtairaniṣṭaistulyānāmaścastaṃ darśanaṃ nṛṇām / </l>
                    <l xml:id="Su.1.29.38cd">[Su.1.29.38cd] kulatthatilakārpāsatuṣapāṣāṇabhasmanām // </l>
                    <l xml:id="Su.1.29.39ab">[Su.1.29.39ab] pātraṃ neṣṭaṃ tathā+aṅgāratailakardamapūritam / </l>
                    <l xml:id="Su.1.29.39cd">[Su.1.29.39cd] prasannetaramadyānāṃ pūrṇaṃ vā raktasarṣapaiḥ // </l>
                    <l xml:id="Su.1.29.40ab">[Su.1.29.40ab] śavakāṣṭhapalāśānāṃ śuṣkāṇāṃ pathi saṅgamāḥ / </l>
                    <l xml:id="Su.1.29.40cd">[Su.1.29.40cd] neṣyante patitāntasthadīnāndharipavastathā // </l>
                    <l xml:id="Su.1.29.41ab">[Su.1.29.41ab] mṛduḥ śīto+anukūlaśca sugandhiścānilaḥ śubhaḥ / </l>
                    <l xml:id="Su.1.29.41cd">[Su.1.29.41cd] kharoṣṇo+aniṣṭagandhaśca pratilomaśca garhitaḥ // </l>
                    <l xml:id="Su.1.29.42ab">[Su.1.29.42ab] granthyarbudādiṣu sadā chedaśabdastu pūjitaḥ / </l>
                    <l xml:id="Su.1.29.42cd">[Su.1.29.42cd] vidradhyudaragulmeṣu bhedaśabdastathaiva ca // </l>
                    <l xml:id="Su.1.29.43ab">[Su.1.29.43ab] raktapittātisāreṣu ruddhaśabdaḥ praśasyate / </l>
                    <l xml:id="Su.1.29.43cd">[Su.1.29.43cd] evaṃ vyādhiviśeṣeṇa nimittamupadhārayet // </l>
                    <l xml:id="Su.1.29.44ab">[Su.1.29.44ab] tathaivākruṣṭahākaṣṭamākrandaruditasvanāḥ / </l>
                    <l xml:id="Su.1.29.44cd">[Su.1.29.44cd] chardyāṃ vātapurīṣāṇāṃ śabdo vai gardabhoṣṭrayoḥ // </l>
                    <l xml:id="Su.1.29.45ab">[Su.1.29.45ab] pratiṣiddhaṃ tathā bhagnaṃ kṣutaṃ skhalitamāhatam / </l>
                    <l xml:id="Su.1.29.45cd">[Su.1.29.45cd] daurmanasyaṃ ca vaidyasya yātrāyāṃ na praśasyate // </l>
                    <l xml:id="Su.1.29.46ab">[Su.1.29.46ab] praveśe+apyetaduddeśādavekṣyaṃ ca tathā+āture / </l>
                    <l xml:id="Su.1.29.46cd">[Su.1.29.46cd] pratidvāraṃ gṛhe vā+asya punaretanna gaṇyate // </l>
                    <l xml:id="Su.1.29.47ab">[Su.1.29.47ab] keśabhasmāsthikāṣṭhāśmatuṣakārpāsakaṇṭakāḥ / </l>
                    <l xml:id="Su.1.29.47cd">[Su.1.29.47cd] khaṭvordhvapādā madyāpo vasā tailaṃ tilāstṛṇam // </l>
                    <l xml:id="Su.1.29.48ab">[Su.1.29.48ab] napuṃsakavyaṅgabhagnanagnamuṇḍāsitāmbarāḥ / </l>
                    <l xml:id="Su.1.29.48cd">[Su.1.29.48cd] prasthāne vā praveśe vā neṣyante darśanaṃ gatāḥ // </l>
                    <l xml:id="Su.1.29.49ab">[Su.1.29.49ab] bhāṇḍānāṃ saṃkarasthānāṃ sthānāt saṃcaraṇaṃ tathā / </l>
                    <l xml:id="Su.1.29.49cd">[Su.1.29.49cd] nikhātotpāṭanaṃ bhaṅgaḥ patanaṃ nirgamastathā // </l>
                    <l xml:id="Su.1.29.50ab">[Su.1.29.50ab] vaidyāsanāvasādo vā rogī vā syādadhomukhaḥ / </l>
                    <l xml:id="Su.1.29.50cd">[Su.1.29.50cd] vaidyaṃ saṃbhāṣamāṇo+aṅgaṃ kuḍyamāstaraṇāni vā // </l>
                    <l xml:id="Su.1.29.51ab">[Su.1.29.51ab] pramṛjyādvā dhunīyādvā karau pṛṣṭhaṃ śirastathā / </l>
                    <l xml:id="Su.1.29.51cd">[Su.1.29.51cd] hastaṃ cākṛṣya vaidyasya nyasecchirasi corasi // </l>
                    <l xml:id="Su.1.29.52ab">[Su.1.29.52ab] yo vaidyamunmukhaḥ pṛcchedunmārṣṭi svāṅgamāturaḥ / </l>
                    <l xml:id="Su.1.29.52cd">[Su.1.29.52cd] na sa sidhyati vaidyo vā gṛhe yasya na pūjyate // </l>
                    <l xml:id="Su.1.29.53ab">[Su.1.29.53ab] bhavane pūjyate vā+api yasya vaidyaḥ sa sidhyati / </l>
                    <l xml:id="Su.1.29.53cd">[Su.1.29.53cd] śubhaṃ śubheṣu dūtādiṣvaśubhaṃ hyaśubheṣu ca // </l>
                    <l xml:id="Su.1.29.54ab">[Su.1.29.54ab] āturasya dhruvaṃ tasmāddūtādīn lakṣayedbhiṣak / </l>
                    <l xml:id="Su.1.29.54cd">[Su.1.29.54cd] svapnānataḥ pravakṣyāmi maraṇāya śubhāya ca // </l>
                    <l xml:id="Su.1.29.55ab">[Su.1.29.55ab] suhṛdo yāṃ śca paśyanti vyādhito vā svayaṃ tathā / </l>
                    <l xml:id="Su.1.29.55cd">[Su.1.29.55cd] snehābhyaktaśarīrastu karabhavyālagardabhaiḥ // </l>
                    <l xml:id="Su.1.29.56ab">[Su.1.29.56ab] varāhairmahiṣairvā+api yo yāyāddakṣiṇāmukhaḥ / </l>
                    <l xml:id="Su.1.29.56cd">[Su.1.29.56cd] raktāmbaradharā kṛṣṇā hasantī muktamūrdhajā // </l>
                    <l xml:id="Su.1.29.57ab">[Su.1.29.57ab] yaṃ vā karṣati baddhvā strī nṛtyantī dakṣiṇāmukham / </l>
                    <l xml:id="Su.1.29.57cd">[Su.1.29.57cd] antāvasāyibhiryo vā+ākṛṣyate dakṣiṇāmukhaḥ // </l>
                    <l xml:id="Su.1.29.58ab">[Su.1.29.58ab] pariṣvajeran yaṃ vā+api pretāḥ pravrajitāstathā / </l>
                    <l xml:id="Su.1.29.58cd">[Su.1.29.58cd] muhurāghrāyate yastu śvāpadairvikṛtānanaiḥ // </l>
                    <l xml:id="Su.1.29.59ab">[Su.1.29.59ab] pibenmadhu ca tailaṃ ca yo vā paṅke+avasīdati / </l>
                    <l xml:id="Su.1.29.59cd">[Su.1.29.59cd] paṅkapradigdhagātro vā pranṛtyet prahasettathā // </l>
                    <l xml:id="Su.1.29.60ab">[Su.1.29.60ab] nirambaraśca yo raktāṃ dhārayecchirasi srajam / </l>
                    <l xml:id="Su.1.29.60cd">[Su.1.29.60cd] yasya vaṃśo nalo vā+api tālo vorasi jāyate // </l>
                    <l xml:id="Su.1.29.61ab">[Su.1.29.61ab] yaṃ vā matsyo grasedyo vā jananīṃ praviśennaraḥ / </l>
                    <l xml:id="Su.1.29.61cd">[Su.1.29.61cd] parvatāgrāt patedyo vā śvabhre vā tamasā+āvṛte // </l>
                    <l xml:id="Su.1.29.62ab">[Su.1.29.62ab] hriyate srotasā yo vā yo vā mauṇḍyamavāpnuyāt / </l>
                    <l xml:id="Su.1.29.62cd">[Su.1.29.62cd] parājīyeta badhyeta kākādyairvā+abhibhūyate // </l>
                    <l xml:id="Su.1.29.63ab">[Su.1.29.63ab] patanaṃ tārakādīnāṃ praṇāśaṃ dīpacakṣuṣoḥ / </l>
                    <l xml:id="Su.1.29.63cd">[Su.1.29.63cd] yaḥ paśyeddevatānāṃ ca (ā.vā) prakampamavanestathā // </l>
                    <l xml:id="Su.1.29.64ab">[Su.1.29.64ab] yasya chardirvireko vā daśanāḥ prapatanti vā / </l>
                    <l xml:id="Su.1.29.64cd">[Su.1.29.64cd] śālmalīṃ kiṃśukaṃ yūpaṃ valmīkaṃ pāribhadrakam // </l>
                    <l xml:id="Su.1.29.65ab">[Su.1.29.65ab] puṣpāḍhyaṃ kovidāraṃ vā citāṃ vā yo+adhirohati / </l>
                    <l xml:id="Su.1.29.65cd">[Su.1.29.65cd] kārpāsatailapiṇyākalohāni lavaṇaṃ tilān // </l>
                    <l xml:id="Su.1.29.66ab">[Su.1.29.66ab] labhetāśnīta vā pakvamannaṃ yaśca pibet surām / </l>
                    <l xml:id="Su.1.29.66cd">[Su.1.29.66cd] svasthaḥ sa labhate vyādhiṃ vyādhito mṛtyumṛcchati // </l>
                    <l xml:id="Su.1.29.67ab">[Su.1.29.67ab] yathāsvaṃ prakṛtisvapno vismṛto vihatastathā / </l>
                    <l xml:id="Su.1.29.67cd">[Su.1.29.67cd] cintākṛto divā dṛṣto bhavantyaphaladāstu te // </l>
                    <l xml:id="Su.1.29.68ab">[Su.1.29.68ab] jvaritānāṃ śunā sakhyaṃ kapisakhyaṃ tu śoṣiṇām / </l>
                    <l xml:id="Su.1.29.68cd">[Su.1.29.68cd] unmāde rākṣasaiḥ pretairapasmāre pravartanam // </l>
                    <l xml:id="Su.1.29.69ab">[Su.1.29.69ab] mehātisāriṇāṃ toyapānaṃ snehasya kuṣṭhinām / </l>
                    <l xml:id="Su.1.29.69cd">[Su.1.29.69cd] gulmeṣu sthāvarotpattiḥ koṣṭhe mūrdhni śiroruji // </l>
                    <l xml:id="Su.1.29.70ab">[Su.1.29.70ab] śaṣkulībhakṣaṇaṃ chardyāmadhvā śvāsapipāsayoḥ / </l>
                    <l xml:id="Su.1.29.70cd">[Su.1.29.70cd] haridraṃ bhojanaṃ vā+api yasya syāt pāṇḍurogiṇaḥ // </l>
                    <l xml:id="Su.1.29.71ab">[Su.1.29.71ab] raktapittī pibedyastu śoṇitaṃ sa vinaśyati / </l>
                    <l xml:id="Su.1.29.71cd">[Su.1.29.71cd] svapnānevaṃvidhān dṛṣṭvā prātarutthāya yatnavān // </l>
                    <l xml:id="Su.1.29.72ab">[Su.1.29.72ab] dadyānmāṣāṃstilāṃllohaṃ viprebhyaḥ kāñcanaṃ tathā / </l>
                    <l xml:id="Su.1.29.72cd">[Su.1.29.72cd] japeccāpi śubhān mantrān gāyatrīṃ tripadāṃ tathā // </l>
                    <l xml:id="Su.1.29.73ab">[Su.1.29.73ab] dṛṣṭvā tu prathame yāme svapyād dhyātvā punaḥ śubham / </l>
                    <l xml:id="Su.1.29.73cd">[Su.1.29.73cd] japedvā+anyatamaṃ vede brahmacārī samāhitaḥ // </l>
                    <l xml:id="Su.1.29.74ab">[Su.1.29.74ab] devatāyatane caiva vasedrātritrayaṃ tathā / </l>
                    <l xml:id="Su.1.29.74cd">[Su.1.29.74cd] viprāṃśca pūjayennityaṃ duḥsvapnāt pravimucyate // </l>
                    <l xml:id="Su.1.29.75ab">[Su.1.29.75ab] ata ūrdhvaṃ pravakṣyāmi praśastaṃ svapnadarśanam / </l>
                    <l xml:id="Su.1.29.75cd">[Su.1.29.75cd] devān dvijāngovṛṣabhān jīvataḥ suhṛdo nṛpān // </l>
                    <l xml:id="Su.1.29.76ab">[Su.1.29.76ab] samiddhamagniṃ sādhūṃśca nirmalāni jalāni ca / </l>
                    <l xml:id="Su.1.29.76cd">[Su.1.29.76cd] paśyet kalyāṇalābhāya vyādherapagamāya ca // </l>
                    <l xml:id="Su.1.29.77ab">[Su.1.29.77ab] māṃsaṃ matsyān srajaḥ śvetā vāsāṃsi ca phalāni ca / </l>
                    <l xml:id="Su.1.29.77cd">[Su.1.29.77cd] labhante dhanalābhāya vyādherapagamāya ca // </l>
                    <l xml:id="Su.1.29.78ab">[Su.1.29.78ab] mahāprāsādasaphalavṛkṣavāraṇaparvatān / </l>
                    <l xml:id="Su.1.29.78cd">[Su.1.29.78cd] āroheddravyalābhāya vyādherapagamāya ca // </l>
                    <l xml:id="Su.1.29.79ab">[Su.1.29.79ab] nadīnadasamudrāṃśca kṣubhitān kaluṣodakān / </l>
                    <l xml:id="Su.1.29.79cd">[Su.1.29.79cd] taret kalyāṇalābhāya vyādherapagamāya ca // </l>
                    <l xml:id="Su.1.29.80ab">[Su.1.29.80ab] urago vā jalauko vā bhramaro vā+api yaṃ daśet / </l>
                    <l xml:id="Su.1.29.80cd">[Su.1.29.80cd] ārogyaṃ nirdiśettasya dhanalābhaṃ ca buddhimān // </l>
                    <l xml:id="Su.1.29.81ab">[Su.1.29.81ab] evaṃrūpān śubhān svapnān yaḥ paśyedvyādhito naraḥ / </l>
                    <l xml:id="Su.1.29.81cd">[Su.1.29.81cd] sa dīrghāyuriti jñeyastasmai karma samācaret // </l>
                    <l xml:id="Su.1.29">[Su.1.29] iti suśrutasaṃhitāyāṃ sūtrasthāne viparītāviparītasvapnanidarśanīyo nāmaikonatriṃśattamo+adhyāyaḥ // </l>
                </div>
                <div n="30" type="adhyāyaḥ" xml:id="suśrutasaṃhitā-body-div-1-div-30">
                    <head xml:id="suśrutasaṃhitā-body-div-1-div-30-head"> triṃśattamo+adhyāyaḥ /</head>
                    <l xml:id="Su.1.30.1">[Su.1.30.1] athātaḥ pañcendriyārthavipratipattimadhyāyaṃ vyākhyāsyāmaḥ // </l>
                    <l xml:id="Su.1.30.2">[Su.1.30.2] yathovāca bhagavān dhanvantariḥ // </l>
                    <l xml:id="Su.1.30.3ab">[Su.1.30.3ab] śarīraśīlayoryasya prakṛtervikṛtirbhavet / </l>
                    <l xml:id="Su.1.30.3cd">[Su.1.30.3cd] tattvariṣṭaṃ samāsena vyāsatastu nibodha me // </l>
                    <l xml:id="Su.1.30.4ab">[Su.1.30.4ab] śṛṇoti vividhān śabdān yo divyānāmabhāvataḥ / </l>
                    <l xml:id="Su.1.30.4cd">[Su.1.30.4cd] samudrapurameghānāmasaṃpattau ca niḥsvanān // </l>
                    <l xml:id="Su.1.30.5ab">[Su.1.30.5ab] tān svanānnāvagṛhṇāti manyate cānyaśabdavat / </l>
                    <l xml:id="Su.1.30.5cd">[Su.1.30.5cd] grāmyāraṇyasvanāṃścāpi viparītān śṛṇoti ca // </l>
                    <l xml:id="Su.1.30.6ab">[Su.1.30.6ab] dviṣacchabdeṣu ramate suhṛcchabdeṣu kupyati / </l>
                    <l xml:id="Su.1.30.6cd">[Su.1.30.6cd] na śṛṇoti ca yo+akasmāttaṃ bruvanti gatāyuṣam // </l>
                    <l xml:id="Su.1.30.7ab">[Su.1.30.7ab] yastūṣṇamiva gṛhṇāti śītamuṣṇaṃ ca śītavat / </l>
                    <l xml:id="Su.1.30.7cd">[Su.1.30.7cd] saṃjātaśītapiḍako yaśca dāhena pīḍyate // </l>
                    <l xml:id="Su.1.30.8ab">[Su.1.30.8ab] uṣṇagātro+atimātraṃ ca yaḥ śītena pravepate / </l>
                    <l xml:id="Su.1.30.8cd">[Su.1.30.8cd] prahārānnābhijānāti yo+aṅgacchedamathāpi vā // </l>
                    <l xml:id="Su.1.30.9ab">[Su.1.30.9ab] pāṃśunevāvakīrṇāni yaśca gātrāṇi manyate / </l>
                    <l xml:id="Su.1.30.9cd">[Su.1.30.9cd] varṇānyatā vā rājyo vā yasya gātre bhavanti hi // </l>
                    <l xml:id="Su.1.30.10ab">[Su.1.30.10ab] snātānuliptaṃ yaṃ cāpi bhajante nīlamakṣikāḥ / </l>
                    <l xml:id="Su.1.30.10cd">[Su.1.30.10cd] sugandhirvā+ati yo+akasmāttaṃ bruvanti gatāyuṣam // </l>
                    <l xml:id="Su.1.30.11ab">[Su.1.30.11ab] viparītena gṛhṇāti rasān yaścopayojitān / </l>
                    <l xml:id="Su.1.30.11cd">[Su.1.30.11cd] upayuktāḥ kramādyasya rasā doṣābhivṛddhaye // </l>
                    <l xml:id="Su.1.30.12ab">[Su.1.30.12ab] yasya doṣāgnisāmyaṃ ca kuryurmithyopayojitāḥ / </l>
                    <l xml:id="Su.1.30.12cd">[Su.1.30.12cd] yo vā rasānna saṃvetti gatāsuṃ taṃ pracakṣate // </l>
                    <l xml:id="Su.1.30.13ab">[Su.1.30.13ab] sugandhaṃ vetti durgandhaṃ durgandhasya sugandhitām / </l>
                    <l xml:id="Su.1.30.13cd">[Su.1.30.13cd] gṛhṇīte vā+anyathā gandhaṃ śānte dīpe ca nīrujaḥ // </l>
                    <l xml:id="Su.1.30.14ab">[Su.1.30.14ab] yo vā gandhānna jānāti gatāsuṃ taṃ vinirdiśet / </l>
                    <l xml:id="Su.1.30.14cd">[Su.1.30.14cd] dvandvānyuṣṇahimādīni kālāvasthā diśastathā // </l>
                    <l xml:id="Su.1.30.15ab">[Su.1.30.15ab] viparītena gṛhṇāti bhāvānanyāṃśca yo naraḥ / </l>
                    <l xml:id="Su.1.30.15cd">[Su.1.30.15cd] divā jyotīṃṣi yaścāpi jvalitānīva paśyati // </l>
                    <l xml:id="Su.1.30.16ab">[Su.1.30.16ab] rātrau sūryaṃ jvalantaṃ vā divā vā candravarcasam / </l>
                    <l xml:id="Su.1.30.16cd">[Su.1.30.16cd] ameghopaplave yaśca śakracāpataḍidguṇān // </l>
                    <l xml:id="Su.1.30.17ab">[Su.1.30.17ab] taḍittvato+asitān yo vā nirmale gagane ghanān / </l>
                    <l xml:id="Su.1.30.17cd">[Su.1.30.17cd] vimānayānaprāsādairyaśca saṃkulamambaram // </l>
                    <l xml:id="Su.1.30.18ab">[Su.1.30.18ab] yaścānilaṃ mūrtimantamantarikṣaṃ ca paśyati / </l>
                    <l xml:id="Su.1.30.18cd">[Su.1.30.18cd] dhūmanīhāravāsobhirāvṛtāmiva medinīm // </l>
                    <l xml:id="Su.1.30.19ab">[Su.1.30.19ab] pradīptamiva lokaṃ ca yo vā plutamivāmbhasā / </l>
                    <l xml:id="Su.1.30.19cd">[Su.1.30.19cd] bhūmimaṣṭāpadākārāṃ lekhābhiryaśca paśyati // </l>
                    <l xml:id="Su.1.30.20ab">[Su.1.30.20ab] na paśyati sanakṣatrāṃ yaścā devīmarundhatīm / </l>
                    <l xml:id="Su.1.30.20cd">[Su.1.30.20cd] dhruvamākāśagaṅgāṃ vā taṃ vadanti gatāyuṣam // </l>
                    <l xml:id="Su.1.30.21ab">[Su.1.30.21ab] jyotsnādarśoṣṇatoyeṣu chāyāṃ yaśca na paśyati / </l>
                    <l xml:id="Su.1.30.21cd">[Su.1.30.21cd] paśyatyekāṅgahīnāṃ vā vikṛtāṃ vā+anyasattvajām // </l>
                    <l xml:id="Su.1.30.22ab">[Su.1.30.22ab] śvakākakaṅkagṛdhṛāṇāṃ pretānāṃ yakṣarakṣasām / </l>
                    <l xml:id="Su.1.30.22cd">[Su.1.30.22cd] piśācoraganāgānāṃ bhūtānāṃ vikṛtāmapi // </l>
                    <l xml:id="Su.1.30.23ab">[Su.1.30.23ab] yo vā mayūrakaṇṭhābhaṃ vidhūmaṃ vahnimīkṣate / </l>
                    <l xml:id="Su.1.30.23cd">[Su.1.30.23cd] āturasya bhavenmṛtyuḥ svastho vyādhimāvāpnuyāt // </l>
                    <l xml:id="Su.1.30">[Su.1.30] iti suśrutasaṃhitāyāṃ sūtrasthāne pañcendriyārthavipratipattirnāma triṃśo+adhyāyaḥ // </l>
                </div>
                <div n="31" type="adhyāyaḥ" xml:id="suśrutasaṃhitā-body-div-1-div-31">
                    <head xml:id="suśrutasaṃhitā-body-div-1-div-31-head"> ekatriṃśattamo+adhyāyaḥ /</head>
                    <l xml:id="Su.1.31.1">[Su.1.31.1] athātaśchāyāvipratipattimadhyāyaṃ vyākhyāsyāmaḥ // </l>
                    <l xml:id="Su.1.31.2">[Su.1.31.2] yathovāca bhagavān dhanvantariḥ // </l>
                    <l xml:id="Su.1.31.3ab">[Su.1.31.3ab] śyāvā lohitikā nīlā pītikā vā+api mānavam / </l>
                    <l xml:id="Su.1.31.3cd">[Su.1.31.3cd] abhidravanti yaṃ chāyāḥ sa parāsurasaṃśayam // </l>
                    <l xml:id="Su.1.31.4ab">[Su.1.31.4ab] hīrapakramate yasya prabhādhṛtismṛtiśriyaḥ / </l>
                    <l xml:id="Su.1.31.4cd">[Su.1.31.4cd] akasmādyaṃ bhajante vā sa parāsurasaṃśayam // </l>
                    <l xml:id="Su.1.31.5ab">[Su.1.31.5ab] yasyādharauṣṭhaḥ patitaḥ kṣiptaścordhvaṃ tathottaraḥ / </l>
                    <l xml:id="Su.1.31.5cd">[Su.1.31.5cd] ubhau vā jāmbavābhāsau durlabhaṃ tasya jīvitam // </l>
                    <l xml:id="Su.1.31.6ab">[Su.1.31.6ab] āraktā daśanā yasya śyāvā vā syuḥ patanti vā / </l>
                    <l xml:id="Su.1.31.6cd">[Su.1.31.6cd] khañjanapratimā vā+api taṃ gatāyuṣamādiśet // </l>
                    <l xml:id="Su.1.31.7ab">[Su.1.31.7ab] kṛṣṇā stabdhā+avaliptā vā jihvā śūnā ca yasya vai / </l>
                    <l xml:id="Su.1.31.7cd">[Su.1.31.7cd] karkaśā vā bhavedyasya so+acirādvijahātyasūn // </l>
                    <l xml:id="Su.1.31.8ab">[Su.1.31.8ab] kuṭilā sphuṭitā vā+api śuṣkā vā yasya nāsikā / </l>
                    <l xml:id="Su.1.31.8cd">[Su.1.31.8cd] avasphūrjati magnā vā na sa jīvati mānavaḥ // </l>
                    <l xml:id="Su.1.31.9ab">[Su.1.31.9ab] saṃkṣipte viṣame stabdhe rakte sraste ca locane / </l>
                    <l xml:id="Su.1.31.9cd">[Su.1.31.9cd] syātāṃ vā prasrute yasya sa gatāyurnaro dhruvam // </l>
                    <l xml:id="Su.1.31.10ab">[Su.1.31.10ab] keśāḥ sīmantino yasya saṃkṣipte vinate bhruvau / </l>
                    <l xml:id="Su.1.31.10cd">[Su.1.31.10cd] lunanti cākṣipakṣmāṇi so+acirādyāti mṛtyave // </l>
                    <l xml:id="Su.1.31.11ab">[Su.1.31.11ab] nāharatyannamāsyasthaṃ na dhārayati yaḥ śiraḥ / </l>
                    <l xml:id="Su.1.31.11cd">[Su.1.31.11cd] ekāgradṛṣṭirmūḍhātmā sadyaḥ prāṇān jahāti saḥ // </l>
                    <l xml:id="Su.1.31.12ab">[Su.1.31.12ab] balavān durbalo vā+api saṃmohaṃ yo+adhigacchati / </l>
                    <l xml:id="Su.1.31.12cd">[Su.1.31.12cd] utthāpyamāno bahuśastaṃ pakvaṃ bhiṣagādiśet // </l>
                    <l xml:id="Su.1.31.13ab">[Su.1.31.13ab] uttānaḥ sarvadā śete pādau vikurute ca yaḥ / </l>
                    <l xml:id="Su.1.31.13cd">[Su.1.31.13cd] viprasāraṇaśīlo vā na sa jīvati mānavaḥ // </l>
                    <l xml:id="Su.1.31.14ab">[Su.1.31.14ab] śītapādakarocchvāsaśchinnocchvāsaśca yo bhavet / </l>
                    <l xml:id="Su.1.31.14cd">[Su.1.31.14cd] kākocchvāsaśca yo martyastaṃ dhīraḥ parivarjayet // </l>
                    <l xml:id="Su.1.31.15ab">[Su.1.31.15ab] nidrā na chidyate yasya yo vā jāgarti sarvadā / </l>
                    <l xml:id="Su.1.31.15cd">[Su.1.31.15cd] muhyedvā vaktukāmaśca pratyākhyeyaḥ sa jānatā // </l>
                    <l xml:id="Su.1.31.16ab">[Su.1.31.16ab] uttarauṣṭhaṃ ca yo lihyādutkārāṃśca karoti yaḥ / </l>
                    <l xml:id="Su.1.31.16cd">[Su.1.31.16cd] pretairvā bhāṣate sārdhaṃ pretarūpaṃ tamādiśet // </l>
                    <l xml:id="Su.1.31.17ab">[Su.1.31.17ab] svebhyaḥ saromakūpebhyo yasya raktaṃ pravartate / </l>
                    <l xml:id="Su.1.31.17cd">[Su.1.31.17cd] puruṣasyāviṣārtasya sadyo jahyāt sa jīvitam // </l>
                    <l xml:id="Su.1.31.18ab">[Su.1.31.18ab] vātāṣṭhīlā tu hṛdaye yasyordhvamanuyāyinī / </l>
                    <l xml:id="Su.1.31.18cd">[Su.1.31.18cd] rujā+annavidveṣakarī sa parāsurasaṃśayam // </l>
                    <l xml:id="Su.1.31.19ab">[Su.1.31.19ab] ananyopadravakṛtaḥ śophaḥ pādasamutthitaḥ / </l>
                    <l xml:id="Su.1.31.19cd">[Su.1.31.19cd] puruṣaṃ hanti nārīṃ tu mukhajo guhyajo dvayam // </l>
                    <l xml:id="Su.1.31.20ab">[Su.1.31.20ab] atisāro jvaro hikkā chardiḥ śūnāṇḍameḍhratā / </l>
                    <l xml:id="Su.1.31.20cd">[Su.1.31.20cd] śvāsinaḥ kāsino vā+api yasya taṃ kṣīṇamādiśet // </l>
                    <l xml:id="Su.1.31.21ab">[Su.1.31.21ab] svedo dāhaśca balavān hikkā śvāsaśca mānavam / </l>
                    <l xml:id="Su.1.31.21cd">[Su.1.31.21cd] balavantamapi prāṇairviyuñjanti na saṃśayaḥ // </l>
                    <l xml:id="Su.1.31.22ab">[Su.1.31.22ab] śyāvā jihvā bhavedyasya savyaṃ cākṣi nimajjati / </l>
                    <l xml:id="Su.1.31.22cd">[Su.1.31.22cd] mukhaṃ ca jāyate pūti yasya taṃ parivarjayet // </l>
                    <l xml:id="Su.1.31.23ab">[Su.1.31.23ab] vaktramāpūryate+aśrubhiḥ svidyataścaraṇāvubhau / </l>
                    <l xml:id="Su.1.31.23cd">[Su.1.31.23cd] cakṣuścākulatāṃ yāti yamarāṣṭraṃ gamiṣyataḥ // </l>
                    <l xml:id="Su.1.31.24ab">[Su.1.31.24ab] atimātraṃ laghūni syurgātrāṇi gurukāṇi vā / </l>
                    <l xml:id="Su.1.31.24cd">[Su.1.31.24cd] yasyākasmāt sa vijñeyo gantā vaivasvatālayam // </l>
                    <l xml:id="Su.1.31.25ab">[Su.1.31.25ab] paṅkamatsyavasātailaghṛtagandhāṃśca ye narāḥ / </l>
                    <l xml:id="Su.1.31.25cd">[Su.1.31.25cd] mṛṣṭagandhāṃśca ye vānti gantāraste yamālayam // </l>
                    <l xml:id="Su.1.31.26ab">[Su.1.31.26ab] yūkā lalāṭamāyānti baliṃ nāśnanti vāyasāḥ / </l>
                    <l xml:id="Su.1.31.26cd">[Su.1.31.26cd] yeṣāṃ vā+api ratirnāsti yātāraste yamālayam // </l>
                    <l xml:id="Su.1.31.27ab">[Su.1.31.27ab] jvarātisāraśophāḥ syuryasyānyonyāvasādinaḥ / </l>
                    <l xml:id="Su.1.31.27cd">[Su.1.31.27cd] prakṣīṇabalamāṃsasya nāsau śakyaścikitsitum // </l>
                    <l xml:id="Su.1.31.28ab">[Su.1.31.28ab] kṣīṇasya yasya kṣuttṛṣṇe hṛdyairmiṣṭairhitaistathā / </l>
                    <l xml:id="Su.1.31.28cd">[Su.1.31.28cd] na śāmyato+annapānaiśca tasya mṛtyurupasthitaḥ // </l>
                    <l xml:id="Su.1.31.29ab">[Su.1.31.29ab] pravāhikā śiraḥśūlaṃ koṣṭhaśūlaṃ ca dāruṇam / </l>
                    <l xml:id="Su.1.31.29cd">[Su.1.31.29cd] pipāsā balahāniśca tasya mṛtyurupasthitaḥ // </l>
                    <l xml:id="Su.1.31.30ab">[Su.1.31.30ab] viṣameṇopacāreṇa karmabhiśca purākṛtaiḥ / </l>
                    <l xml:id="Su.1.31.30cd">[Su.1.31.30cd] anityatvācca jantūnāṃ jīvitaṃ nidhanaṃ vrajet // </l>
                    <l xml:id="Su.1.31.31ab">[Su.1.31.31ab] pretā bhūtāḥ piśācāśca rakṣāṃsi vividhāni ca / </l>
                    <l xml:id="Su.1.31.31cd">[Su.1.31.31cd] maraṇābhimukhaṃ nityamupasarpanti mānavam // </l>
                    <l xml:id="Su.1.31.32ab">[Su.1.31.32ab] tāni bheṣajavīryāṇi pratighnanti jighāṃsayā / </l>
                    <l xml:id="Su.1.31.32cd">[Su.1.31.32cd] tasmānmoghāḥ kriyāḥ sarvā bhavantyeva gatāyuṣām // </l>
                    <l xml:id="Su.1.31">[Su.1.31] iti suśrutasaṃhitāyāṃ sūtrasthāne chāyāvipratipattirnāmaikatriṃśattamo+adhyāyaḥ // </l>
                </div>
                <div n="32" type="adhyāyaḥ" xml:id="suśrutasaṃhitā-body-div-1-div-32">
                    <head xml:id="suśrutasaṃhitā-body-div-1-div-32-head"> dvātriṃśattamo+adhyāyaḥ /</head>
                    <l xml:id="Su.1.32.1">[Su.1.32.1] athātaḥ svabhāvavipratipattimadhyāyaṃ vyākhyāsyāmaḥ // </l>
                    <l xml:id="Su.1.32.2">[Su.1.32.2] yathovāca bhagavān dhanvantariḥ // </l>
                    <l xml:id="Su.1.32.3">[Su.1.32.3] svabhāvaprasiddhānāṃ śarīraikadeśānāmanyabhāvitvaṃ maraṇāya / tadyathā śuklānāṃ kṛṣṇatvaṃ kṛsṇānāṃ śuklatā raktānāmanyavarṇatvaṃ sthirāṇāṃ mṛdutvaṃ mṛdūnāṃ sthiratā calānāmacalatvaṃ acalānāṃ calatā pṛthūnāṃ saṃkṣiptatvaṃ saṃkṣiptānāṃ pṛthutā dīrghānāṃ hrasvatvaṃ hrasvānāṃ dīrghatā apatanadharmiṇāṃ patanadharmitvaṃ patanadharmiṇāmapatanadharmitvaṃ akasmācca śaityauṣṇyasnaigdhyaraukṣyaprastambhavaivarṇyāvasādanaṃ cāṅgānām // </l>
                    <l xml:id="Su.1.32.4">[Su.1.32.4] svebhyaḥ sthānebhyaḥ śarīraikadeśānāmavasrastotkṣiptabhrāntāvakṣiptapatitavimuktanirgatāntargatagurulaghutvāni pravālavarṇavyaṅgaprādurbhāvo vā+apyakasmāt sirāṇāṃ ca darśanaṃ lalāṭe nāsāvaṃśe vā piḍakotpattiḥ lalāṭe prabhātakāle svedaḥ netrarogādvinā vā+aśrupravṛttiḥ gomayacūrṇaprakāśasya vā rajaso darśanamuttamāṅge nilayanaṃ vā kapotakaṅkakākaprabhṛtīnāṃ sūtrapurīṣavṛddhirabhuñjānānāṃ tatpraṇāśo bhuñjānānāṃ vā stanamūlahṛdayoraḥsu ca śūlotpattayaḥ madhye śūnatvamanteṣu parimlāyitvaṃ viparyayo vā tathā+ardhāṅge śvayathuḥ śoṣo+aṅgapakṣayorvā naṣṭahīnavikalavikṛtasvaratā vā vivarṇapuṣpaprādurbhāvo vā dantamukhanakhaśarīreṣu yasya vā+apsu kaphapurīṣaretāṃsi nimajjanti yasya vā dṛṣṭimaṇḍale bhinnavikṛtāni rūpāṇyālokyante snehābhyaktakeśāṅga iva yo bhāti yaśca durbalo bhaktadveṣātisārābhyāṃ pīḍyate kāsamānaśca tṛṣnābhibhūtaḥ kṣīṇaścchardibhaktadveṣayuktaḥ saphenapūyarudhirodvāmī hatasvaraḥ śūlābhipannaśca manuṣyaḥ śūnakaracaraṇavadanaḥ kṣīṇo+annadveṣī srastapiṇḍikāṃsapāṇipādo jvarakāsābhibhūtaḥ yastu pūrvāhṇe bhuktamaparāhṇe chardayatyavidagdhamatisāryate vā jvarakāsābhibhūtaḥ sa śvāsānmriyate bastavadvilapan yaśca bhūmau patati srastamuṣkaḥ stabdhameḍhro bhagnagrīvaḥ pranaṣṭamehanaśca manuṣyaḥ prāgviśuṣyamāṇahṛdaya ārdraśarīraḥ yaśca loṣṭaṃ loṣṭenābhihanti kāṣṭhaṃ kāṣṭhena tṛṇāni vā chinatti adharoṣṭhaṃ daśati uttaroṣṭhaṃ vā leḍhi āluñcati vā karṇāu keśāṃśca devadvijagurusuhṛdvaidyāṃśca dveṣṭi yasya vakrānuvakragā grahā garhitasthānagatāḥ pīḍayanti janmarkṣaṃ vā yasyolkāśanibhyāmabhihanyate horā vā gṛhadāraśayanāsanayānavāhanamaṇiratnopakaraṇagarhitalakṣaṇanimittaprādurbhāvo veti // </l>
                    <l xml:id="Su.1.32.5">[Su.1.32.5] bhavanti cātra / </l>
                    <l xml:id="Su.1.32.5ab">[Su.1.32.5ab] cikitsyamānaḥ samyak ca vikāro yo+abhivardhate / </l>
                    <l xml:id="Su.1.32.5cd">[Su.1.32.5cd] prakṣīṇabalamāṃsasya lakṣaṇaṃ tadgatāyuṣaḥ // </l>
                    <l xml:id="Su.1.32.6ab">[Su.1.32.6ab] nivartate mahāvyādhiḥ sahasā yasya dehinaḥ / </l>
                    <l xml:id="Su.1.32.6cd">[Su.1.32.6cd] na cāhāraphalaṃ yasya dṛśyate sa vinaśyati // </l>
                    <l xml:id="Su.1.32.7ab">[Su.1.32.7ab] etānyariṣṭarūpāṇi samyag budhyeta yo bhiṣak / </l>
                    <l xml:id="Su.1.32.7cd">[Su.1.32.7cd] sādhyāsādhyaparīkṣāyāṃ sa rājñaḥ saṃmato bhavet // </l>
                    <l xml:id="Su.1.32">[Su.1.32] iti suśrutasaṃhitāyāṃ sūtrasthāne svabhāvavipratipattirnāma dvātriṃśo+adhyāyaḥ samāptaḥ // </l>
                </div>
                <div n="33" type="adhyāyaḥ" xml:id="suśrutasaṃhitā-body-div-1-div-33">
                    <head xml:id="suśrutasaṃhitā-body-div-1-div-33-head">trayastriṃśattamo+adhyāyaḥ /</head>
                    <l xml:id="Su.1.33.1">[Su.1.33.1] athāto+avāraṇīyamadhyāyaṃ vyākhyāsyāmaḥ // </l>
                    <l xml:id="Su.1.33.2">[Su.1.33.2] yathovāca bhagavān dhanvantariḥ // </l>
                    <l xml:id="Su.1.33.3ab">[Su.1.33.3ab] upadravaistu ye juṣṭā vyādhayo yāntyavāryatām / </l>
                    <l xml:id="Su.1.33.3cd">[Su.1.33.3cd] rasāyanādvinā vatsa tān śṛṇvekamanā mama // </l>
                    <l xml:id="Su.1.33.4ab">[Su.1.33.4ab] vātavyādhiḥ pramehaśca kuṣṭhamarśo bhagandaram / </l>
                    <l xml:id="Su.1.33.4cd">[Su.1.33.4cd] aśmarī mūḍhagarbhaśca tathaivodaramaṣṭamam // </l>
                    <l xml:id="Su.1.33.5ab">[Su.1.33.5ab] aṣṭāvete prakṛtyaiva duścikitsyā mahāgadāḥ / </l>
                    <l xml:id="Su.1.33.5cd">[Su.1.33.5cd] prāṇamāṃsakṣayaśvāsatṛṣnāśoṣavamījvaraiḥ // </l>
                    <l xml:id="Su.1.33.6ab">[Su.1.33.6ab] mūrcchātisārahikkābhiḥ punaścaitairupadrutāḥ / </l>
                    <l xml:id="Su.1.33.6cd">[Su.1.33.6cd] varjanīyā viśeṣeṇa bhiṣajā siddhimicchatā // </l>
                    <l xml:id="Su.1.33.7ab">[Su.1.33.7ab] śūnaṃ suptatvacaṃ bhagnaṃ kampādhmānanipīḍitam / </l>
                    <l xml:id="Su.1.33.7cd">[Su.1.33.7cd] naraṃ rujārtamantaśca vātavyādhirvināśayet // </l>
                    <l xml:id="Su.1.33.8ab">[Su.1.33.8ab] yathoktopadravāviṣṭamatiprasrutameva vā / </l>
                    <l xml:id="Su.1.33.8cd">[Su.1.33.8cd] piḍakāpīḍitaṃ gāḍhaṃ prameho hanti mānavam // </l>
                    <l xml:id="Su.1.33.9ab">[Su.1.33.9ab] prabhinnaṃ prasrutāṅgaṃ ca raktanetraṃ hatasvaram / </l>
                    <l xml:id="Su.1.33.9cd">[Su.1.33.9cd] pañcakarmaguṇātītaṃ kuṣṭhaṃ hantīha kuṣṭhinam // </l>
                    <l xml:id="Su.1.33.10ab">[Su.1.33.10ab] tṛṣṇārocakaśūlārtamatiprasrutaśoṇitam / </l>
                    <l xml:id="Su.1.33.10cd">[Su.1.33.10cd] śophātīsārasaṃyuktamarśovyādhirvināśayet // </l>
                    <l xml:id="Su.1.33.11ab">[Su.1.33.11ab] vātamūtrapurīṣāṇi krimayaḥ śukrameva ca / </l>
                    <l xml:id="Su.1.33.11cd">[Su.1.33.11cd] bhagandarāt prasravanti yasya taṃ parivarjayet // </l>
                    <l xml:id="Su.1.33.12ab">[Su.1.33.12ab] praśūnanābhivṛṣaṇaṃ ruddhamūtraṃ ruganvitam / </l>
                    <l xml:id="Su.1.33.12cd">[Su.1.33.12cd] aśmarī kṣapayatyāśu sikatāśarkarānvitā // </l>
                    <l xml:id="Su.1.33.13ab">[Su.1.33.13ab] garbhakoṣaparāsaṅgo makkallo yonisaṃvṛtiḥ / </l>
                    <l xml:id="Su.1.33.13cd">[Su.1.33.13cd] hanyāt striyaṃ mūḍhagarbhe yathoktāścāpyupadravāḥ // </l>
                    <l xml:id="Su.1.33.14ab">[Su.1.33.14ab] pārśvabhaṅgānnavidveṣaśophātīsārapīḍitam / </l>
                    <l xml:id="Su.1.33.14cd">[Su.1.33.14cd] viriktaṃ pūryamāṇaṃ ca varjayedudarārditam // </l>
                    <l xml:id="Su.1.33.15ab">[Su.1.33.15ab] yastāmyati visaṃjñaśca śete nipatito+api vā / </l>
                    <l xml:id="Su.1.33.15cd">[Su.1.33.15cd] śītārdito+antaruṣṇaśca jvareṇa mriyate naraḥ // </l>
                    <l xml:id="Su.1.33.16ab">[Su.1.33.16ab] yo hṛṣṭaromā raktākṣo hṛdi saṃghātaśūlavān / </l>
                    <l xml:id="Su.1.33.16cd">[Su.1.33.16cd] nityaṃ vaktreṇa cocchvasyāttaṃ jvaro hanti mānavam // </l>
                    <l xml:id="Su.1.33.17ab">[Su.1.33.17ab] hikkāśvāsapipāsārtaṃ mūḍhaṃ vibhrāntalocanam / </l>
                    <l xml:id="Su.1.33.17cd">[Su.1.33.17cd] santatocchvāsinaṃ kṣīṇaṃ naraṃ kṣapayati jvaraḥ // </l>
                    <l xml:id="Su.1.33.18ab">[Su.1.33.18ab] āvilākṣaṃ pratāmyantaṃ nidrāyuktamatīva ca / </l>
                    <l xml:id="Su.1.33.18cd">[Su.1.33.18cd] kṣīṇaśoṇitamāṃsaṃ ca naraṃ nāśayati jvaraḥ // </l>
                    <l xml:id="Su.1.33.19ab">[Su.1.33.19ab] śvāsaśūlapipāsārtaṃ kṣīṇaṃ jvaranipīḍitam / </l>
                    <l xml:id="Su.1.33.19cd">[Su.1.33.19cd] viśeṣeṇa naraṃ vṛddhamatīsāro vināśayet // </l>
                    <l xml:id="Su.1.33.20ab">[Su.1.33.20ab] śuklākṣamannadveṣṭāramūrdhvaśvāsanipīḍitam / </l>
                    <l xml:id="Su.1.33.20cd">[Su.1.33.20cd] kṛcchreṇa bahu mehantaṃ yakṣmā hantīha mānavam // </l>
                    <l xml:id="Su.1.33.21ab">[Su.1.33.21ab] śvāsaśūlapipāsānnavidveṣagranthimūḍhatāḥ / </l>
                    <l xml:id="Su.1.33.21cd">[Su.1.33.21cd] bhavanti durbalatvaṃ ca gulmino mṛtyumeṣyataḥ // </l>
                    <l xml:id="Su.1.33.22ab">[Su.1.33.22ab] ādhmātaṃ baddhaniṣyandaṃ chardihikkātṛḍanvitam / </l>
                    <l xml:id="Su.1.33.22cd">[Su.1.33.22cd] rujāśvāsasamāviṣṭaṃ vidradhirnāśayennaram // </l>
                    <l xml:id="Su.1.33.23ab">[Su.1.33.23ab] pāṇḍudantanakho yaśca pāṇḍunetraśca mānavaḥ / </l>
                    <l xml:id="Su.1.33.23cd">[Su.1.33.23cd] pāṇḍusaṃghātadarśī ca pāṇḍurogī vinaśyati // </l>
                    <l xml:id="Su.1.33.24ab">[Su.1.33.24ab] lohitaṃ chardayedyastu bahuśo lohitekṣaṇaḥ / </l>
                    <l xml:id="Su.1.33.24cd">[Su.1.33.24cd] raktānāṃ ca diśāṃ draṣṭā raktapittī vinaśyati // </l>
                    <l xml:id="Su.1.33.25ab">[Su.1.33.25ab] avāṅnukhastūnmukho vā kṣīṇamāṃsabalo naraḥ / </l>
                    <l xml:id="Su.1.33.25cd">[Su.1.33.25cd] jāgariṣṇurasandehamunmādena vinaśyati // </l>
                    <l xml:id="Su.1.33.26ab">[Su.1.33.26ab] bahuśo+apasmarantaṃ tu prakṣīṇaṃ calitabhruvam / </l>
                    <l xml:id="Su.1.33.26cd">[Su.1.33.26cd] netrābhyāṃ ca vikurvāṇamapasmāro vināśayet // </l>
                    <l xml:id="Su.1.33">[Su.1.33] iti suśrutasaṃhitāyāṃ sūtrasthāne+avāraṇīyo nāma trayastriṃśattamo+adhyāyaḥ // </l>
                </div>
                <div n="34" type="adhyāyaḥ" xml:id="suśrutasaṃhitā-body-div-1-div-34">
                    <head xml:id="suśrutasaṃhitā-body-div-1-div-34-head"> catustriṃśattamo+adhyāyaḥ /</head>
                    <l xml:id="Su.1.34.1">[Su.1.34.1] athāto yuktasenīyamadhyāyaṃ vyākhyāsyāmaḥ // </l>
                    <l xml:id="Su.1.34.2">[Su.1.34.2] yathovāca bhagavān dhanvantariḥ // </l>
                    <l xml:id="Su.1.34.3ab">[Su.1.34.3ab] yuktasenasya nṛpateḥ parānabhijigīṣataḥ / </l>
                    <l xml:id="Su.1.34.3cd">[Su.1.34.3cd] bhiṣajā rakṣaṇaṃ kāryaṃ yathā tadupadekṣyate // </l>
                    <l xml:id="Su.1.34.4ab">[Su.1.34.4ab] vijigīṣuḥ sahāmātyairyātrāyuktaḥ prayatnataḥ / </l>
                    <l xml:id="Su.1.34.4cd">[Su.1.34.4cd] rakṣitavyo viśeṣeṇa viṣādeva narādhipaḥ // </l>
                    <l xml:id="Su.1.34.5ab">[Su.1.34.5ab] panthānamudakaṃ chāyāṃ bhaktaṃ yavasamindhanam / </l>
                    <l xml:id="Su.1.34.5cd">[Su.1.34.5cd] dūṣayantyarayastacca jānīyācchodhayettathā / ^</l>
                    <l xml:id="Su.1.34.5ef">[Su.1.34.5ef] tasya liṅgaṃ cikitsā ca kalpasthāne pravakṣyate // </l>
                    <l xml:id="Su.1.34.6ab">[Su.1.34.6ab] ekottaraṃ mṛtyuśatamatharvāṇaḥ pracakṣate / </l>
                    <l xml:id="Su.1.34.6cd">[Su.1.34.6cd] tatraikaḥ kālasaṃyuktaḥ śeṣā āgantavaḥ smṛtāḥ // </l>
                    <l xml:id="Su.1.34.7ab">[Su.1.34.7ab] doṣāgantujamṛtyubhyo rasamantraviśāradau / </l>
                    <l xml:id="Su.1.34.7cd">[Su.1.34.7cd] rakṣetāṃ nṛpatiṃ nityaṃ yattau vaidyapurohitau // </l>
                    <l xml:id="Su.1.34.8ab">[Su.1.34.8ab] brahmā vedāṅgamaṣṭāṅgamāyurvedamabhāṣata / </l>
                    <l xml:id="Su.1.34.8cd">[Su.1.34.8cd] purohitamate tasmādvarteta bhiṣagātmavān // </l>
                    <l xml:id="Su.1.34.9ab">[Su.1.34.9ab] saṃkaraḥ sarvavarṇānāṃ praṇāśo dharmakarmaṇām / </l>
                    <l xml:id="Su.1.34.9cd">[Su.1.34.9cd] prajānāmapi cocchittirnṛpavyasanahetutaḥ // </l>
                    <l xml:id="Su.1.34.10ab">[Su.1.34.10ab] puruṣāṇāṃ nṛpāṇāṃ ca kevalaṃ tulyamūrtitā / </l>
                    <l xml:id="Su.1.34.10cd">[Su.1.34.10cd] ājñā tyāgaḥ kṣamā dhairyaṃ vikramaścāpyamānuṣaḥ // </l>
                    <l xml:id="Su.1.34.11ab">[Su.1.34.11ab] tasmāddevamivābhīkṣṇaṃ vāṅnanaḥkarmabhiḥ śubhaiḥ / </l>
                    <l xml:id="Su.1.34.11cd">[Su.1.34.11cd] cintayennṛpatiṃ vaidyaḥ śreyāṃsīcchan vicakṣaṇaḥ // </l>
                    <l xml:id="Su.1.34.12ab">[Su.1.34.12ab] skandhāvāre ca mahati rājagehādanantaram / </l>
                    <l xml:id="Su.1.34.12cd">[Su.1.34.12cd] bhavetsannihito nityaṃ sarvopakaraṇānvitaḥ // </l>
                    <l xml:id="Su.1.34.13ab">[Su.1.34.13ab] tatrasthamenaṃ dhvajavadyaśaḥkhyātisamucchritam / </l>
                    <l xml:id="Su.1.34.13cd">[Su.1.34.13cd] upasarpantyamohena viṣaśalyāmayārditāḥ // </l>
                    <l xml:id="Su.1.34.14ab">[Su.1.34.14ab] svatantrakuśalo+anyeṣu śāstrārtheṣvabahiṣkṛtaḥ / </l>
                    <l xml:id="Su.1.34.14cd">[Su.1.34.14cd] vaidyo dhvaja ivābhāti nṛpatadvidyapūjitaḥ // </l>
                    <l xml:id="Su.1.34.15ab">[Su.1.34.15ab] vaidyo vyādhyupasṛṣṭaśca bheṣajaṃ paricārakaḥ / </l>
                    <l xml:id="Su.1.34.15cd">[Su.1.34.15cd] ete pādāścikitsāyāḥ karmasādhanahetavaḥ // </l>
                    <l xml:id="Su.1.34.16ab">[Su.1.34.16ab] guṇavadbhistribhiḥ pādaiścaturtho guṇavān bhiṣak / </l>
                    <l xml:id="Su.1.34.16cd">[Su.1.34.16cd] vyādhimalpena kālena mahāntamapi sādhayet // </l>
                    <l xml:id="Su.1.34.17ab">[Su.1.34.17ab] vaidyahīnāstrayaḥ pādā guṇavanto+apyapārthakāḥ / </l>
                    <l xml:id="Su.1.34.17cd">[Su.1.34.17cd] udgātṛhotṛbrahmāṇo yathā+adhvaryuṃ vinā+adhvare // </l>
                    <l xml:id="Su.1.34.18ab">[Su.1.34.18ab] vaidyastu guṇavānekastārayedāturān sadā / </l>
                    <l xml:id="Su.1.34.18cd">[Su.1.34.18cd] plavaṃ pratitarairhīnaṃ karṇadhāra ivāmbhasi // </l>
                    <l xml:id="Su.1.34.19ab">[Su.1.34.19ab] tattvādhigataśāstrārtho dṛṣṭakarmā svayaṃkṛtī / </l>
                    <l xml:id="Su.1.34.19cd">[Su.1.34.19cd] laghuhastaḥ śuciḥ śūraḥ sajjopaskarabheṣajaḥ // </l>
                    <l xml:id="Su.1.34.20ab">[Su.1.34.20ab] pratyutpannamadtirdhīmān vyavasāyī viśāradaḥ / </l>
                    <l xml:id="Su.1.34.20cd">[Su.1.34.20cd] satyadharmaparo yaśca sa bhiṣak pāda ucyate // </l>
                    <l xml:id="Su.1.34.21ab">[Su.1.34.21ab] āyuṣmān sattvavān sādhyo dravyavānātmavānapi / </l>
                    <l xml:id="Su.1.34.21cd">[Su.1.34.21cd] āstiko vaidyavākyastho vyādhitaḥ pāda ucyate // </l>
                    <l xml:id="Su.1.34.22ab">[Su.1.34.22ab] praśastadeśasaṃbhūtaṃ praśaste+ahani coddhṛtam / </l>
                    <l xml:id="Su.1.34.22cd">[Su.1.34.22cd] yuktamātraṃ manaskāntaṃ gandhavarṇarasānvitam // </l>
                    <l xml:id="Su.1.34.23ab">[Su.1.34.23ab] doṣaghnamaglānikaramavikāri viparyaye / </l>
                    <l xml:id="Su.1.34.23cd">[Su.1.34.23cd] samīkṣya dattaṃ kāle ca bheṣajaṃ pāda ucyate // </l>
                    <l xml:id="Su.1.34.24ab">[Su.1.34.24ab] snigdho+ajugupsurbalavān yukto vyādhitarakṣaṇe / </l>
                    <l xml:id="Su.1.34.24cd">[Su.1.34.24cd] vaidyavākyakṛdaśrāntaḥ pādaḥ paricaraḥ smṛtaḥ // </l>
                    <l xml:id="Su.1.34">[Su.1.34] iti suśrutasaṃhitāyāṃ sūtrasthāne yuktasenīyo nāma catustriṃśattamo+adhyāyaḥ // </l>
                </div>
                <div n="35" type="adhyāyaḥ" xml:id="suśrutasaṃhitā-body-div-1-div-35">
                    <head xml:id="suśrutasaṃhitā-body-div-1-div-35-head"> pañcatriṃśattamo+adhyāyaḥ /</head>
                    <l xml:id="Su.1.35.1">[Su.1.35.1] athātaḥ āturopakramaṇīyamadhyāyaṃ vyākhyāsyāmaḥ // </l>
                    <l xml:id="Su.1.35.2">[Su.1.35.2] yathovāca bhagavān dhanvantariḥ // </l>
                    <l xml:id="Su.1.35.3">[Su.1.35.3] āturamupakramamāṇena bhiṣajā+āyurādāveva parīkṣitavyaṃ satyāyuṣi vyādhyṛtvagnivayodehabalasattvasātmyaprakṛtibheṣajadeśān parīkṣeta // </l>
                    <l xml:id="Su.1.35.4">[Su.1.35.4] tatra mahāpāṇipādapārśvapṛṣṭhastanāgradaśanavadanaskandhalalāṭaṃ dīrghāṅguliparvocchvāsaprekṣaṇabāhuṃ vistīrṇabhrūstanāntaroraskaṃ hrasvajaṅghāmeḍhragrīvaṃ gambhīrasattvasvaranābhimanuccairbaddhastanamupacitamahāromaśakarṇaṃ paścānmastiṣkaṃ srātānuliptaṃ mūrdhānupūrvyā viśuṣyamāṇaśarīraṃ paścācca viśuṣyamāṇahṛdayaṃ puruṣaṃ jānīyāddīrghāyuḥ khalvayamiti / tamekāntenopakramet / ebhirlakṣaṇairviparītairalpāyuḥ miśrairmadhyamāyuriti // </l>
                    <l xml:id="Su.1.35.5">[Su.1.35.5] bhavanti cātra / </l>
                    <l xml:id="Su.1.35.5ab">[Su.1.35.5ab] gūḍhasandhisirāsnāyuḥ saṃhatāṅgaḥ sthirendriyaḥ / </l>
                    <l xml:id="Su.1.35.5cd">[Su.1.35.5cd] uttarottarasukṣetro yaḥ sa dīrghāyurucyate // </l>
                    <l xml:id="Su.1.35.6ab">[Su.1.35.6ab] garbhātprabhṛtyarogo yaḥ śanaiḥ samupacīyate / </l>
                    <l xml:id="Su.1.35.6cd">[Su.1.35.6cd] śarīrajñānavijñānaiḥ sa dīrghāyuḥ samāsataḥ // </l>
                    <l xml:id="Su.1.35.7ab">[Su.1.35.7ab] madhyamasyāyuṣo jñānamata ūrdhvaṃ nibodha me / </l>
                    <l xml:id="Su.1.35.7cd">[Su.1.35.7cd] adhastādakṣayoryasya lekhāḥ syurvyaktamāyatāḥ // </l>
                    <l xml:id="Su.1.35.8ab">[Su.1.35.8ab] dve vā tisro+adhikā vā+api pādau karṇau ca māṃsalau / </l>
                    <l xml:id="Su.1.35.8cd">[Su.1.35.8cd] nāsāgramūrdhvaṃ ca bhavedūrdhvaṃ lekhāśca pṛṣṭhataḥ // </l>
                    <l xml:id="Su.1.35.9ab">[Su.1.35.9ab] yasya syustasya paramamāyurbhavati saptatiḥ / </l>
                    <l xml:id="Su.1.35.9cd">[Su.1.35.9cd] jaghanyasyāyuṣo jñānamata ūrdhvaṃ nibodha me // </l>
                    <l xml:id="Su.1.35.10ab">[Su.1.35.10ab] hrasvāni yasya parvāṇi sumahaccāpi mehanam / </l>
                    <l xml:id="Su.1.35.10cd">[Su.1.35.10cd] tathorasyavalīḍhāni na ca syātpṛṣṭhamāyatam // </l>
                    <l xml:id="Su.1.35.11ab">[Su.1.35.11ab] ūrdhvaṃ ca śravaṇau sthānānnāsā coccā śarīriṇaḥ / </l>
                    <l xml:id="Su.1.35.11cd">[Su.1.35.11cd] sahato jalpato vā+api dantamāṃsaṃ pradṛśyate / ^</l>
                    <l xml:id="Su.1.35.11ef">[Su.1.35.11ef] prekṣate yaśca vibhrāntaṃ sa jīvetpañcaviṃśatim // </l>
                    <l xml:id="Su.1.35.12">[Su.1.35.12] atha punarāyuṣo vijñānārthāmaṅgapratyaṅgapramāṇasārānupadekṣyāmaḥ / tatrāṅgānyantarādhisakthibāhuśirāṃsi tadavayavāḥ pratyaṅgānīti / tatra svairaṅgulaiḥ pādāṅguṣṭhapradeśinyau dvyaṅgulāyate pradeśinyāstu madhyāmānāmikākaniṣṭhikā yathottaraṃ pañcamabhāgahīnāḥ catur{O.pañca}aṅgulāyate pañcāṅgulavistṛte prapadapādatale pañcacaturaṅgulāyatavistṛtā pārṣṇiḥ caturdaśāṅgulāyataḥ pādaḥ caturdaśāṅgulapariṇāhāni pādagulphajaṅghājānumadhyāni aṣṭādaśāṅgulā jaṅghā jānūpariṣṭācca dvātriṃśadaṅgulamevaṃ pañcāśat jaṅghāyāmasamāvūrū dvyaṅgulāni vṛṣaṇacibukadaśananāsāpuṭabhāgadarṇamūlanayanāntarāṇi caturaṅgulāni mehanavadanāntaranāsākarṇalalāṭagrīvocchrāyadṛṣṭyantarāṇi dvādaśāṅgulāni bhagavistāramehananābhihṛdayagrīvāstanāntaramukhāyāmamaṇibandhaprakoṣṭhasthaulyāni indrabastipariṇāhāṃsapīṭhakūrparāntarāyāmaḥ ṣoḍaśāṅgulaḥ caturviṃśatyaṅgulo hastaḥ dvātriṃśadaṅgulaparimāṇau bhujau dvātriṃśatpariṇāhāvūrū maṇibandhakūrparāntaraṃ ṣoḍaśāṅgulaṃ talaṃ ṣaṭcaturaṅgulāyāmavistāraṃ aṅguṣṭhamūlapradeśinīśravaṇāpāṅgāntaramadhyamāṅgulyau pañcāṅgule ardhapañcāṅgule pradeśinyanāmike sārdhatryaṅgulau kaniṣṭhāṅguṣṭhau caturviṃśativistārapariṇāhaṃ mukhagrīvaṃ tribhāgāṅgulavistārā nāsāpuṭamaryādā nayanatribhāgapariṇāhā tārakā navamastārakāṃśo dṛṣṭiḥ keśāntamastakāntaramekādaśāṅgulaṃ mastakādavaṭukeśānto daśāṅgulaḥ karṇāvaṭvantaraṃ caturdaśāṅgulaṃ puruṣoraḥpramāṇavistīrṇā strīśroṇiḥ aṣṭādaśāṅgulavistāramuraḥ tatpramāṇā puruṣasya kaṭī saviṃśamaṅgulaśataṃ puruṣāyāma iti // </l>
                    <l xml:id="Su.1.35.13">[Su.1.35.13] bhavanti cātra / </l>
                    <l xml:id="Su.1.35.13ab">[Su.1.35.13ab] pañcaviṃśe tato varṣe pumān nārī tu ṣoḍaśe / </l>
                    <l xml:id="Su.1.35.13cd">[Su.1.35.13cd] samatvāgatavīryau tau jānīyāt kuśalo bhiṣak // </l>
                    <l xml:id="Su.1.35.14ab">[Su.1.35.14ab] dehaḥ svairaṅgulaireṣa yathāvadanukīrtitaḥ / </l>
                    <l xml:id="Su.1.35.14cd">[Su.1.35.14cd] yuktaḥ pramāṇenānena pumān vā yadi vā+aṅganā // </l>
                    <l xml:id="Su.1.35.15ab">[Su.1.35.15ab] dīrghamāyuravāpnoti vittaṃ ca mahadṛcchati / </l>
                    <l xml:id="Su.1.35.15cd">[Su.1.35.15cd] madhyamaṃ madhaymairāyurvittaṃ hīnaistathā+avaram // </l>
                    <l xml:id="Su.1.35.16">[Su.1.35.16] atha sārān vakṣyāmaḥ smṛtibhaktiprajñāśauryaśaucopetaṃ kalyāṇābhiniveṣaṃ sattvasāraṃ vidyāt snigdhasaṃhataśvetāsthidantanakhaṃ bahulakāmaprajaṃ śukreṇa akṛśamuttamabalaṃ snigdhagambhīrasvaraṃ saubhāgyopapannaṃ mahānetraṃ ca majjñā mahāśiraḥskandhaṃ dṛḍhadantahanvasthinakhamasthibhiḥ snigdhamūtrasvedasvaraṃ bṛhaccharīramāyāsāsahiṣṇuṃ medasā acchidragātraṃ gūḍhāsthisandhiṃ māṃsopacitaṃ ca māṃsena snigdhatāmranakhanayanatālujihvauṣṭhapāṇipādatalaṃ raktena suprasannamṛdutvagromāṇaṃ tvaksāraṃ vidyāditi / eṣāṃ pūrvaṃ pūrvaṃ pradhānamāyuḥsaubhāgyayoriti // </l>
                    <l xml:id="Su.1.35.17ab">[Su.1.35.17ab] veśeṣato+aṅgapratyaṅgapramāṇādatha sārataḥ / </l>
                    <l xml:id="Su.1.35.17cd">[Su.1.35.17cd] parīkṣyāyuḥ sunipuṇo bhiṣak sidhyati karmasu // </l>
                    <l xml:id="Su.1.35.18">[Su.1.35.18] vyādhiviśeṣāstu prāgabhihitāḥ sarva evaite trividhāḥ sādhyā yāpyāḥ pratyākhyeyāśca / tatraitān bhūyastridhā parīkṣeta kimasāvaupasargikaḥ prākkevalo+anyalakṣaṇa iti / tatra aupasargiko yaḥ pūrvotpannaṃ vyādhiṃ jaghanyakālajāto vyādhirupasṛjati sa tanmūla evopadravasaṃjñaḥ prākkevalo yaḥ prāgevotpanno vyādhirapūrvarūpo+anupadravaśca anyalakṣaṇo yo bhaviṣyadvyādhikhyāpakaḥ sa pūrvarūpasaṃjñaḥ / tatra sopadravamanyonyāvirodhenopakrameta blavantamupadravaṃ vā prākkevalaṃ yathāsvaṃ pratikurvīta anyalakṣaṇe tvādivyādhau prayateta // </l>
                    <l xml:id="Su.1.35.19">[Su.1.35.19] bhavati cātra / </l>
                    <l xml:id="Su.1.35.19ab">[Su.1.35.19ab] nāsti rogo vinā doṣairyasmāttasmādvicakṣaṇaḥ / </l>
                    <l xml:id="Su.1.35.19cd">[Su.1.35.19cd] anuktamapi doṣāṇāṃ liṅgairvyādhimupācaret // </l>
                    <l xml:id="Su.1.35.20">[Su.1.35.20] prāgabhihitā ṛtavaḥ // </l>
                    <l xml:id="Su.1.35.21ab">[Su.1.35.21ab] śīte śītapratīkāramuṣṇe coṣṇanivāraṇam / </l>
                    <l xml:id="Su.1.35.21cd">[Su.1.35.21cd] kṛtvā kuryāt kriyāṃ prāptāṃ kriyākālaṃ na hāpayet // </l>
                    <l xml:id="Su.1.35.22ab">[Su.1.35.22ab] aprāpte vā kriyākāle prāpte vā na kṛtā kriyā / </l>
                    <l xml:id="Su.1.35.22cd">[Su.1.35.22cd] kriyā hīnā+atiriktā vā sādhyeṣvapi na sidhyati // </l>
                    <l xml:id="Su.1.35.23ab">[Su.1.35.23ab] yā hyudīrṇaṃ śamayati nānyaṃ vyādhiṃ karoti ca / </l>
                    <l xml:id="Su.1.35.23cd">[Su.1.35.23cd] sā kriyā na tu yā vyādhiṃ haratyanyamudīrayet // </l>
                    <l xml:id="Su.1.35.24">[Su.1.35.24] prāgabhihito+agnirannasya pācakaḥ / sa caturvidho bhavati doṣānabhipanna ekaḥ vikriyāmāpannastrividho bhavati viṣamo vātena tīkṣṇaḥ pittena mandaḥ śleṣmaṇā caturtaḥ samaḥ sarvasāmyāditi / tatra yo yathākālamupayuktamannaṃ samyak pacati sa samaḥ samairdoṣaiḥ yaḥ kadācit samyak pacati kāḍcidādhmānaśūlodāvartātisārajaṭharagauravāntrakūjanapravāhaṇāni kṛtvā sa viṣamaḥ yaḥ prabhūtamapyupayuktamannamāśu pacati sa tīkṣṇaḥ sa evābhivardhamāno+atyagnirityabhāṣyate sa muhurmuhuḥ prabhūtamapyupayuktamannamāśutaraṃ pacati pākānte ca galatālvoṣṭhaśoṣadāhasantāpāñjanayati yastvalpamapyupayuktamudaraśirogauravakāsaśvāsaprasekacchardigātrasadanāni kṛtvā mahatā kālena pacati sa mandaḥ // </l>
                    <l xml:id="Su.1.35.25ab">[Su.1.35.25ab] viṣamo vātajān rogāṃstīkṣṇaḥ pittanimittajān / </l>
                    <l xml:id="Su.1.35.25cd">[Su.1.35.25cd] karotyagnistathā mando vikārān kaphasaṃbhavān // </l>
                    <l xml:id="Su.1.35.26">[Su.1.35.26] tatra same parirakṣaṇaṃ kurvīta viṣame snigdhāmlalavaṇaiḥ kriyāviśeṣaiḥ pratikurvīta tīkṣṇe madhurasnigdhaśītairvirekaiśca evamevātyagnau viśeṣeṇa māhiṣaiśca kṣīradadhisarpirbhiḥ mande kaṭutiktakaṣāyairvamanaiśca // </l>
                    <l xml:id="Su.1.35.27ab">[Su.1.35.27ab] jāṭharo bhagavānagnirīśvaro+annasya pācakaḥ / </l>
                    <l xml:id="Su.1.35.27cd">[Su.1.35.27cd] saukṣmyādrasānādadāno vivektuṃ naiva śakyate // </l>
                    <l xml:id="Su.1.35.28ab">[Su.1.35.28ab] prāṇāpānasamānaistu sarvataḥ pavanaistribhiḥ / </l>
                    <l xml:id="Su.1.35.28cd">[Su.1.35.28cd] dhmāyate pācyate cāpi sve sve sthāne vyavasthitaiḥ // </l>
                    <l xml:id="Su.1.35.29">[Su.1.35.29] vayastu trividhaṃ bālyaṃ madhyaṃ vṛddhamiti / tatronaṣoḍaśavarṣā bālāḥ / te+api trividhāḥ kṣīrapāḥ kṣīrānnādā annādā iti / teṣu saṃvatsaraparāḥ kṣīrapāḥ dvisaṃvatsaraparāḥ kṣīrānnādāh parato+annādā iti / ṣoḍaśasaptatyorantare madhyaṃ vayaḥ / tasya vikalpo vṛddhiryauvanaṃ saṃpūrṇatā hāniriti / tatra āviṃśatervṛddhiḥ ātriṃśate yauvanaṃ ācatvāriṃśataḥ sarvadhātvindriyabalavīryasaṃpūrṇatā ata ūrdhvamīṣatparihāṇiryāvat saptatiriti / saptaterūrdhvaṃ kṣīyamāṇadhātvindriyabalavīryotsāhamahanyahani valīpalitakhālityajuṣṭaṃ kāsaśvāsaprabhṛtibhirupadravairabhibhūyamānaṃ sarvakriyāsvasamarthaṃ jīrṇāgāramivābhivṛṣṭamavasīdantaṃ vṛddhamācakṣate // </l>
                    <l xml:id="Su.1.35.30">[Su.1.35.30] tatrottarottarāsu vayovasthāsūttarottarā bheṣajamātrāviśeṣā bhavanti ṛte ca parihāṇeḥ tatrādyāpikṣayā pratikurvīta // </l>
                    <l xml:id="Su.1.35.31">[Su.1.35.31] bhavanti cātra / </l>
                    <l xml:id="Su.1.35.31ab">[Su.1.35.31ab] bāle vivardhate śleṣmā madhyame pittameva tu / </l>
                    <l xml:id="Su.1.35.31cd">[Su.1.35.31cd] bhūyiṣṭhaṃ vardhate vāyurvṛddhe tadvīkṣya yojayet // </l>
                    <l xml:id="Su.1.35.32ab">[Su.1.35.32ab] agnikṣāravirekaistu bālavṛddhau vivarjayet / </l>
                    <l xml:id="Su.1.35.32cd">[Su.1.35.32cd] tatsādhyeṣu vikāreṣu mṛdvīṃ kuryāt kriyāṃ śanaiḥ // </l>
                    <l xml:id="Su.1.35.33ab">[Su.1.35.33ab] dehaḥ sthūlaḥ kṛśo madhya iti prāgupadiṣṭaḥ // </l>
                    <l xml:id="Su.1.35.34ab">[Su.1.35.34ab] karśayedbṛṃhayeccāpi sadā sthūlakṛśau narau / </l>
                    <l xml:id="Su.1.35.34cd">[Su.1.35.34cd] rakṣaṇaṃ caiva madhyasya kurvīta satataṃ bhiṣak // </l>
                    <l xml:id="Su.1.35.35">[Su.1.35.35] balamabhihitaguṇaṃ daurbalyaṃ ca svabhāvadeṣajarādibhiravekṣitavyam / yasmādbalavataḥ sarvakriyāpravṛttistasmādbalameva pradhānamadhikaraṇānām // </l>
                    <l xml:id="Su.1.35.36ab">[Su.1.35.36ab] kecit kṛśāḥ prāṇavantaḥ sthūlāścālpabalā narāḥ / </l>
                    <l xml:id="Su.1.35.36cd">[Su.1.35.36cd] yasmāt sthiratvavyāyāmairbalaṃ vaidyaḥ pratarkayet // </l>
                    <l xml:id="Su.1.35.37">[Su.1.35.37] sattvaṃ tu vyasanābhyudayakriyādisthāneṣuvaviklavakaram // </l>
                    <l xml:id="Su.1.35.38ab">[Su.1.35.38ab] sattvavān sahate sarvaṃ saṃstabhyātmānamātamanā / </l>
                    <l xml:id="Su.1.35.38cd">[Su.1.35.38cd] rājasaḥ stabhyamāno+anyaiḥ sahate naiva tāmasaḥ // </l>
                    <l xml:id="Su.1.35.39">[Su.1.35.39] sātmyāni tu deśakālajātyṛturogavyāyāmodakadivāsvapnarasaprabhṛtīni prakṛtiviruddhānyapi yānyabādhakarāṇi bhavanti // </l>
                    <l xml:id="Su.1.35.40ab">[Su.1.35.40ab] yo rasaḥ kalpate yasya sukhāyaiva niṣevitaḥ / </l>
                    <l xml:id="Su.1.35.40cd">[Su.1.35.40cd] vyāyāmajātamanyadvā tat sātmyamiti nirdiśet // </l>
                    <l xml:id="Su.1.35.41">[Su.1.35.41] prakṛtiṃ bheṣajaṃ copariṣṭādvakṣyāmaḥ // </l>
                    <l xml:id="Su.1.35.42">[Su.1.35.42] deśastvānūpo jāṅgalaḥ sādhāraṇa iti / tatra bahūdakanimnonnatanadīvarṣagahano mṛduśītānilo bahumahāparvatavṛkṣo mṛdusukumāropacitaśarīramanuṣyaprāyaḥ kaphavātarogabhūyiṣṭhaścānupaḥ ākāśasamaḥ praviralālpakaṇṭakivṛkṣaprāyo+alpavarṣaprasravaṇodapānodakāprāya uṣṇadāruṇavāyaḥ praviralālpaśailaḥ sthirakṛśaśarīramanuṣyaprāyo vātapittarogabhūyiṣṭhaśca jāṅgalaḥ ubhayadeśalakṣaṇaḥ sādhāraṇa iti // </l>
                    <l xml:id="Su.1.35.43">[Su.1.35.43] bhavanti cātra / </l>
                    <l xml:id="Su.1.35.43ab">[Su.1.35.43ab] samāḥ sādhāraṇe yasmācchītavarṣoṣmamārutāḥ / </l>
                    <l xml:id="Su.1.35.43cd">[Su.1.35.43cd] doṣāṇāṃ samatā jantostasmātsādhāraṇo mataḥ // </l>
                    <l xml:id="Su.1.35.44ab">[Su.1.35.44ab] na tathā balavantaḥ syurjalajā va sthalāhṛtāḥ / </l>
                    <l xml:id="Su.1.35.44cd">[Su.1.35.44cd] svadeśe nicitā doṣā anyasmin kopamāgatāḥ // </l>
                    <l xml:id="Su.1.35.45ab">[Su.1.35.45ab] ucite vartamānasya nāsti deśakṛtaṃ bhayam / </l>
                    <l xml:id="Su.1.35.45cd">[Su.1.35.45cd] āhārasvapnaceṣṭādau taddeśasya guṇe sati // </l>
                    <l xml:id="Su.1.35.46ab">[Su.1.35.46ab] deśaprakṛtisātmye tu viparīto+acirotthitaḥ / </l>
                    <l xml:id="Su.1.35.46cd">[Su.1.35.46cd] saṃpattau bhiṣagādīnāṃ balasattvāyuṣāṃ tathā // </l>
                    <l xml:id="Su.1.35.47ab">[Su.1.35.47ab] kevalaḥ samadehāgneḥ sukhasādhyatamo gadaḥ / </l>
                    <l xml:id="Su.1.35.47cd">[Su.1.35.47cd] ato+anyathā tvasādhyaḥ syāt kṛcchro vyāmiśralakṣaṇaḥ // </l>
                    <l xml:id="Su.1.35.48ab">[Su.1.35.48ab] kriyāyāstu guṇālābhe kriyāmanyāṃ prayojayet / </l>
                    <l xml:id="Su.1.35.48cd">[Su.1.35.48cd] pūrvasyāṃ śantavegāyāṃ na kriyāsaṃkaro hitaḥ // </l>
                    <l xml:id="Su.1.35.49ab">[Su.1.35.49ab] guṇālābhe+api sapadi yadi saiva kriyā hitā / </l>
                    <l xml:id="Su.1.35.49cd">[Su.1.35.49cd] kartavyaiva tadā vyādhiḥ kṛcchrasādhyatamo yadi // </l>
                    <l xml:id="Su.1.35.50ab">[Su.1.35.50ab] ya evamenaṃ vidhimekarūpaṃ bibharti kālādivaśena dhīmān / </l>
                    <l xml:id="Su.1.35.50cd">[Su.1.35.50cd] sa mṛtyupāśān jagato gadaughān chinatti bhaiṣajyaparaśvadhena // </l>
                    <l xml:id="Su.1.35">[Su.1.35] iti suśrutasaṃhitāyāṃ sūtrasthāne āturopakramaṇīyo nāma pañcatriṃśo+adhayāyaḥ // </l>
                </div>
                <div n="36" type="adhyāyaḥ" xml:id="suśrutasaṃhitā-body-div-1-div-36">
                    <head xml:id="suśrutasaṃhitā-body-div-1-div-36-head"> ṣaḍtriṃśattamo+adhyāyaḥ /</head>
                    <l xml:id="Su.1.36.1">[Su.1.36.1] athāto bhūmipravibhāgīyamadhyāyaṃ vyākhyāsyāmaḥ // </l>
                    <l xml:id="Su.1.36.2">[Su.1.36.2] yathovāca bhagavān dhanvantariḥ // </l>
                    <l xml:id="Su.1.36.3">[Su.1.36.3] śvabhraśarkarāśmaviṣamavalmīkaśmaśānāghātanadevatāyatanasikatābhiranupahatāmanūṣarāmabhaṅgurāmadūrodakāṃ snigdhāṃ prarohavatīṃ mṛdvīṃ sthirāṃ samāṃ kṛṣṇāṃ gaurīṃ lohitāṃ vā bhūmimauṣadhārthaṃ parīkṣeta / tasyāṃ jātamapi kṛmiviṣaśastrātapapavanadahanatoyasambādhamārgairanupahatamekarasaṃ puṣṭaṃ pṛthvavagāḍhamūlamudīcyāṃ cauṣadhamādadītetyeṣa bhūmiparīkṣāviśeṣaḥ sāmānyaḥ // </l>
                    <l xml:id="Su.1.36.4">[Su.1.36.4] viśeṣatastu tatra aśmavatī sthirā gurvī śyāmā kṛṣṇā vā sthūlavṛkṣaśasyaprāyā svaguṇabhūyiṣṭhā snigdhā śītalā+āsannodakā snigdhaśasyatṛṇakomalavṛkṣaprāyā śuklā+ambuguṇabhūyiṣṭhā nānāvarṇā laghvaśmavatī praviralālpapāṇḍuvṛkṣaprarohā+agniguṇabhūyiṣṭhā rūkṣā bhasmarāsabhavarṇā tanurūkṣakoṭarālparasavṛkṣaprāyā+anilaguṇabhūyiṣṭhā mṛdvī samā śvabhravatyavyaktarasajalā sarvato+asāravṛkṣā mahāparvatavṛkṣaprāyā śyāmā cākāśaguṇabhūyiṣṭhā // </l>
                    <l xml:id="Su.1.36.5">[Su.1.36.5] atra kecidāhurācāryāḥ prāvṛḍvarṣāśaraddhemantavasantagrīṣmeṣu yathāsaṃkhyaṃ mūlapatratvakkṣīrasāraphalānyādadīteti tattu na samyak saumyāgneyatvājjagataḥ / saumyānyauṣadhāni saumyeṣvṛtuṣvādadītāgneyānyāgneyeṣu evamavyāpannaguṇāni bhavanti / saumyānyauṣadhāni saumyeṣvṛtuṣu gṛhītāni somaguṇabhūyiṣṭhāyāṃ bhūmau jātānyatimadhurasnigdhaśītāni jāyante / etena śeṣaṃ vyākhyātam // </l>
                    <l xml:id="Su.1.36.6">[Su.1.36.6] tatra pṛthivyambuguṇabhūyiṣṭhāyāṃ bhūmau jātāni virecanadravyāṇyādadīta agnyākāśamārutaguṇabhūyiṣṭhāyāṃ vamanadravyāṇi ubhayaguṇabhūyiṣṭhāyāmubhayatobhāgāni ākāśaguṇabhūyiṣṭhāyāṃ saṃśamanāni evaṃ balavattarāṇi bhavanti // </l>
                    <l xml:id="Su.1.36.7">[Su.1.36.7] sarvāṇyeva cābhinavānyanyatra madhughṛtaguḍapippalīviḍaṅgebhyaḥ (ā.sarvāṇyeva sakṣīrāṇi vīryavanti ) teṣāmasampattāva(ā.na)tikrāntasaṃvatsarāṇyādadīteti // </l>
                    <l xml:id="Su.1.36.8">[Su.1.36.8] bhavanti cātra / </l>
                    <l xml:id="Su.1.36.8ab">[Su.1.36.8ab] gopālāstāpasā vyādhā ye cānye vanacāriṇaḥ / </l>
                    <l xml:id="Su.1.36.8cd">[Su.1.36.8cd] mūlāhārāśca ye tebhyo bheṣajavyaktiriṣyate // </l>
                    <l xml:id="Su.1.36.9ab">[Su.1.36.9ab] sarvāvayavasādhyeṣu palāśalavaṇādiṣu / </l>
                    <l xml:id="Su.1.36.9cd">[Su.1.36.9cd] vyavasthito na kālo+asti tatra sarvo vidhīyate // </l>
                    <l xml:id="Su.1.36.10ab">[Su.1.36.10ab] gandhavarṇarasopetā ṣaḍvidhā bhūmiriṣyate / </l>
                    <l xml:id="Su.1.36.10cd">[Su.1.36.10cd] tasmādbhūmisvabhāvena bījinaḥ ṣaḍrasāyutāḥ // </l>
                    <l xml:id="Su.1.36.11ab">[Su.1.36.11ab] avyaktaḥ kila toyasya raso niścayaniścitaḥ / </l>
                    <l xml:id="Su.1.36.11cd">[Su.1.36.11cd] rasaḥ sa eva cāvyakto vyakto bhūmirasādbhavet // </l>
                    <l xml:id="Su.1.36.12ab">[Su.1.36.12ab] sarvalakṣaṇasaṃpannā bhūmiḥ sādhāraṇā smṛtā / </l>
                    <l xml:id="Su.1.36.12cd">[Su.1.36.12cd] dravyāṇi yatra tatraiva tadguṇāni viśeṣataḥ // </l>
                    <l xml:id="Su.1.36.13ab">[Su.1.36.13ab] vigandhenāparāmṛṣṭamavipannaṃ rasādibhiḥ / </l>
                    <l xml:id="Su.1.36.13cd">[Su.1.36.13cd] navaṃ dravyaṃ purāṇaṃ vā grāhyameva vinirdiśet // </l>
                    <l xml:id="Su.1.36.14ab">[Su.1.36.14ab] viḍaṅgaṃ pippalī kṣaudraṃ sarpiścāpyanavaṃ hitam / </l>
                    <l xml:id="Su.1.36.14cd">[Su.1.36.14cd] śeṣamanyattvabhinavaṃ gṛhṇīyāddoṣavarjitam // </l>
                    <l xml:id="Su.1.36.15ab">[Su.1.36.15ab] jaṅgamānāṃ vayaḥsthānāṃ raktaromanakhādikam / </l>
                    <l xml:id="Su.1.36.15cd">[Su.1.36.15cd] kṣīramūtrapurīṣāṇi jīrṇāhāreṣu saṃharet // </l>
                    <l xml:id="Su.1.36.16ab">[Su.1.36.16ab] plotamṛdbhāṇḍaphalakaśaṅkuvinyastabheṣajam / </l>
                    <l xml:id="Su.1.36.16cd">[Su.1.36.16cd] praśastāyāṃ diśi śucau bheṣajāgāramiṣyate // </l>
                </div>
                <div n="37" type="adhyāyaḥ" xml:id="suśrutasaṃhitā-body-div-1-div-37">
                    <head xml:id="suśrutasaṃhitā-body-div-1-div-37-head">saptatriṃśattamo+adhyāyaḥ /</head>
                    <l xml:id="Su.1.37.1">[Su.1.37.1] athāto miśrakamadhyāyaṃ vyākhyāsyāmaḥ // </l>
                    <l xml:id="Su.1.37.2">[Su.1.37.2] yathovāca bhagavān dhanvantariḥ // </l>
                    <l xml:id="Su.1.37.3ab">[Su.1.37.3ab] mātuluṅgāgnimanthau ca bhadradāru mahauṣadham / </l>
                    <l xml:id="Su.1.37.3cd">[Su.1.37.3cd] ahiṃsrā caiva rāsnā ca pralepo vātaśophajit // </l>
                    <l xml:id="Su.1.37.4ab">[Su.1.37.4ab] dūrvā ca nalamūlaṃ ca madhukaṃ candanaṃ tathā / </l>
                    <l xml:id="Su.1.37.4cd">[Su.1.37.4cd] śītalāśca gaṇāḥ sarve pralepaḥ pittaśophahṛt // </l>
                    <l xml:id="Su.1.37.5ab">[Su.1.37.5ab] āgantuje raktaje ca hyeṣa eva vidhiḥ smṛtaḥ / </l>
                    <l xml:id="Su.1.37.5cd">[Su.1.37.5cd] vidhirviṣaghno viṣaje pittaghno+api hitasthathā // </l>
                    <l xml:id="Su.1.37.6ab">[Su.1.37.6ab] ajagandhā+aśvagandhā ca kālā saralayā saha / </l>
                    <l xml:id="Su.1.37.6cd">[Su.1.37.6cd] ekaiṣikā+ajaśrṅgī ca pralepaḥ śleṣmaśophahṛt // </l>
                    <l xml:id="Su.1.37.7ab">[Su.1.37.7ab] ete vargāstrayo lodhraṃ pathyā piṇḍītakāni ca / </l>
                    <l xml:id="Su.1.37.7cd">[Su.1.37.7cd] anantā ceti lepo+ayaṃ sānnipātikaśophahṛt // </l>
                    <l xml:id="Su.1.37.8ab">[Su.1.37.8ab] snigdhāmlalavaṇo vāte koṣṇaḥ śītaḥ payoyutaḥ / </l>
                    <l xml:id="Su.1.37.8cd">[Su.1.37.8cd] pitte coṣṇah kaphe kṣāramūtrāḍhyastatpraśāntaye // </l>
                    <l xml:id="Su.1.37.9ab">[Su.1.37.9ab] śaṇamūlakaśigrūṇāṃ phalāni tilasarṣapāḥ / </l>
                    <l xml:id="Su.1.37.9cd">[Su.1.37.9cd] śaktavaḥ kiṇvamatasī dravyāṇyuṣṇāni pācanam // </l>
                    <l xml:id="Su.1.37.10ab">[Su.1.37.10ab] cirabilvo+agniko dantī citrako hayamārakaḥ / </l>
                    <l xml:id="Su.1.37.10cd">[Su.1.37.10cd] kapotagṛdhrakaṅkāṇāṃ purīṣāṇi ca dāraṇam / ^</l>
                    <l xml:id="Su.1.37.10ef">[Su.1.37.10ef] kṣāradravyāṇi vā yāni kṣāro vā dāraṇaṃ param // </l>
                    <l xml:id="Su.1.37.11ab">[Su.1.37.11ab] dravyāṇāṃ picchilānāṃ tu tvaṅnūlāni prapīḍanam / </l>
                    <l xml:id="Su.1.37.11cd">[Su.1.37.11cd] yavagodhūmamāṣāṇāṃ cūrṇāni ca samāsataḥ // </l>
                    <l xml:id="Su.1.37.12ab">[Su.1.37.12ab] śaṅkhinyaṅkoṭhasumanaḥkaravīrasuvarcalāḥ / </l>
                    <l xml:id="Su.1.37.12cd">[Su.1.37.12cd] śodhanāni kaṣāyāṇi vargaścāragvadhādikaḥ // </l>
                    <l xml:id="Su.1.37.13ab">[Su.1.37.13ab] ajagandhā+ajaśṛṅgī ca gavākṣī lāṅgalāhvayā / </l>
                    <l xml:id="Su.1.37.13cd">[Su.1.37.13cd] pūtīkaścitrakaḥ pāṭhā viḍaṅgailāhareṇavaḥ // </l>
                    <l xml:id="Su.1.37.14ab">[Su.1.37.14ab] kaṭutrikaṃ yavakṣāro lavaṇāni manaḥśilā / </l>
                    <l xml:id="Su.1.37.14cd">[Su.1.37.14cd] kāsīsaṃ trivṛtā dantī haritālaṃ surāṣṭrajā // </l>
                    <l xml:id="Su.1.37.15ab">[Su.1.37.15ab] saṃśodhanīnāṃ vartīnāṃ dravyāṇyetāni nirdiśet / </l>
                    <l xml:id="Su.1.37.15cd">[Su.1.37.15cd] etairevauṣadhaiḥ kuryātkalkānapi ca śodhanān // </l>
                    <l xml:id="Su.1.37.16ab">[Su.1.37.16ab] kāsīsakaṭurohiṇyorjātīkandaharidrayoḥ / </l>
                    <l xml:id="Su.1.37.16cd">[Su.1.37.16cd] pūrvoddiṣṭeṣu cāṅgeṣu kuryāttailaghṛtāni vai // </l>
                    <l xml:id="Su.1.37.17ab">[Su.1.37.17ab] arkottamāṃ snuhīkṣīraṃ piṣṭvā kṣārottamānapi / </l>
                    <l xml:id="Su.1.37.17cd">[Su.1.37.17cd] jātīmūlaṃ haridre dve kāsīsaṃ kaṭurohiṇīm // </l>
                    <l xml:id="Su.1.37.18ab">[Su.1.37.18ab] pūrvoddiṣṭāni cānyāni kuryāt saṃśodhanaṃ ghṛtam / </l>
                    <l xml:id="Su.1.37.18cd">[Su.1.37.18cd] mayūrako rājavṛkṣo nimbaḥ kośātakī tilāḥ // </l>
                    <l xml:id="Su.1.37.19ab">[Su.1.37.19ab] bṛhatī kaṇṭakārī ca haritālaṃ manaḥśilā / </l>
                    <l xml:id="Su.1.37.19cd">[Su.1.37.19cd] śodhanāni ca yojyāni taile dravyāṇi śodhane // </l>
                    <l xml:id="Su.1.37.20ab">[Su.1.37.20ab] kāsīse saindhave kiṇve vacāyāṃ rajanīdvaye / </l>
                    <l xml:id="Su.1.37.20cd">[Su.1.37.20cd] śodhanāṅgeṣu cānyeṣu cūrṇaṃ kurvīta śodhanam // </l>
                    <l xml:id="Su.1.37.21ab">[Su.1.37.21ab] sālasārādisāreṣu paṭolatriphalāsu ca / </l>
                    <l xml:id="Su.1.37.21cd">[Su.1.37.21cd] rasakriyā vidhātavyā śodhanī śodhaneṣu ca // </l>
                    <l xml:id="Su.1.37.22ab">[Su.1.37.22ab] śrīveṣṭake sarjarase sarale devadāruṇi / </l>
                    <l xml:id="Su.1.37.22cd">[Su.1.37.22cd] sāreṣvapi ca kurvīta matimān vraṇadhūpanam // </l>
                    <l xml:id="Su.1.37.23ab">[Su.1.37.23ab] kaṣāyāṇāmanuṣṇānāṃ vṛkṣāṇāṃ tvakṣu sādhitam / </l>
                    <l xml:id="Su.1.37.23cd">[Su.1.37.23cd] śṛtaṃ śītaṃ kaṣāyaṃ vā ropaṇārtheṣu śasyate // </l>
                    <l xml:id="Su.1.37.24ab">[Su.1.37.24ab] somāmṛtāśvagandhāsu kākolyādau gaṇe tathā / </l>
                    <l xml:id="Su.1.37.24cd">[Su.1.37.24cd] kṣīripraroheṣvapi ca vartayo ropaṇāḥ smṛtāḥ // </l>
                    <l xml:id="Su.1.37.25ab">[Su.1.37.25ab] samaṇgā somasaralā somavalkaḥ sacandanaḥ / </l>
                    <l xml:id="Su.1.37.25cd">[Su.1.37.25cd] kākolyādiśca kalkaḥ syāt praśasto vraṇaropaṇe // </l>
                    <l xml:id="Su.1.37.26ab">[Su.1.37.26ab] pṛthakparṇyātmaguptā ca haridre mālatī sitā / </l>
                    <l xml:id="Su.1.37.26cd">[Su.1.37.26cd] kākolyādiśca yojyaḥ syādbhiṣajā ropaṇe ghṛte // </l>
                    <l xml:id="Su.1.37.27ab">[Su.1.37.27ab] kālānusāryāguruṇī haridre devadāru ca / </l>
                    <l xml:id="Su.1.37.27cd">[Su.1.37.27cd] priyaṅgavaśca rodhraṃ ca taile yojyāni ropaṇe // </l>
                    <l xml:id="Su.1.37.28ab">[Su.1.37.28ab] kaṅgukā triphalā rodhraṃ kāsīsaṃ śravaṇāhvayā / </l>
                    <l xml:id="Su.1.37.28cd">[Su.1.37.28cd] dhavāśvakarṇayostvak ca ropaṇaṃ cūrṇamiṣyate // </l>
                    <l xml:id="Su.1.37.29ab">[Su.1.37.29ab] priyaṅgukā sarjarasaḥ puṣpakāsīsameva ca / </l>
                    <l xml:id="Su.1.37.29cd">[Su.1.37.29cd] tvakcūrṇaṃ dhavajaṃ caiva ropaṇārthaṃ praśasyate // </l>
                    <l xml:id="Su.1.37.30ab">[Su.1.37.30ab] tvakṣu nyagrodhavargasya triphalāyāstathaiva ca / </l>
                    <l xml:id="Su.1.37.30cd">[Su.1.37.30cd] rasakriyāṃ ropaṇārthe vidadhīta yathākramam // </l>
                    <l xml:id="Su.1.37.31ab">[Su.1.37.31ab] apāmārgo+asvagandhā ca tālapatrī suvarcalā / </l>
                    <l xml:id="Su.1.37.31cd">[Su.1.37.31cd] utsādane praśasyante kākolyādiśca yo gaṇaḥ // </l>
                    <l xml:id="Su.1.37.32ab">[Su.1.37.32ab] kāsīsaṃ saindhavaṃ kiṇvaṃ kuruvindo manaḥśilā / </l>
                    <l xml:id="Su.1.37.32cd">[Su.1.37.32cd] kukkuṭāṇḍakapālāni sumanomukulāni ca // </l>
                    <l xml:id="Su.1.37.33ab">[Su.1.37.33ab] phale śairīṣakārañje dhātucūrṇāni yāni ca / </l>
                    <l xml:id="Su.1.37.33cd">[Su.1.37.33cd] vraṇeṣūtsannamāṃseṣu praśastānyavasādane // </l>
                    <l xml:id="Su.1.37.34ab">[Su.1.37.34ab] samastaṃ vargamardhaṃ vā yathālābhamathāpi vā / </l>
                    <l xml:id="Su.1.37.34cd">[Su.1.37.34cd] prayuñjīta bhiṣak prājño yathoddiṣṭeṣu karmasu // </l>
                    <l xml:id="Su.1.37">[Su.1.37] iti śrīsuśrutasaṃhitāyāṃ sūtrasthāne miśrakādhyāyo nāma saptatriṃśattamo+adhyāyaḥ // </l>
                </div>
                <div n="38" type="adhyāyaḥ" xml:id="suśrutasaṃhitā-body-div-1-div-38">
                    <head xml:id="suśrutasaṃhitā-body-div-1-div-38-head"> aṣṭatriṃśattamo+adhyāyaḥ /</head>
                    <l xml:id="Su.1.38.1">[Su.1.38.1] athāto dravayasaṃgrahaṇīyamadhyāyaṃ vyākhyāsyāmaḥ // </l>
                    <l xml:id="Su.1.38.2">[Su.1.38.2] yathovāca bhagavān dhanvantariḥ // </l>
                    <l xml:id="Su.1.38.3">[Su.1.38.3] samāsena saptatriṃśaddravyagaṇā bhavanti // </l>
                    <l xml:id="Su.1.38.4">[Su.1.38.4] tadyathā vidārigandhā vidārī viśvadevā sahadevā śvadaṃṣṭrā pṛthakparṇī śatāvarī sārivā kṛṣṇasārivā jīvakarṣabhakau mahāsahā kṣudrasahā bṛhatyau punarnavairaṇḍo haṃsapādī vṛścikālyṛṣabhī ceti // </l>
                    <l xml:id="Su.1.38.5ab">[Su.1.38.5ab] vidārīgandhādirayaṃ gaṇaḥ pittānilāpahaḥ / </l>
                    <l xml:id="Su.1.38.5cd">[Su.1.38.5cd] śoṣagulmāṅgamardordhvaśvāsakāsavināśanaḥ // </l>
                    <l xml:id="Su.1.38.6">[Su.1.38.6] āragvadhamadanagopaghoṇṭākaṇṭakīkuṭajapāṭhāpāṭalāmūrvendrayavasaptavarṇanimbakuruṇṭakadāsī-kuruṇṭakaguḍūcīcitrakaśārṅga(ā.rṅge)ṣṭākarañjadvayapaṭolakirātatiktakāni suṣavī ceti // </l>
                    <l xml:id="Su.1.38.7ab">[Su.1.38.7ab] āragvadhādirityeṣa gaṇaḥ śleṣmaviṣāpahaḥ / </l>
                    <l xml:id="Su.1.38.7cd">[Su.1.38.7cd] mehakuṣṭhajvaravamīkaṇḍūghno vraṇaśodhanaḥ // </l>
                    <l xml:id="Su.1.38.8">[Su.1.38.8] varuṇārtagalaśigrumadhuśigrutarkārīmeṣaśṛṅgīpūtīkanaktamālamoraṭāgnimanthasaireyakadvayabimbīvasukavasiracitrakaśatāvarībilvājaśṛṅgīdarbhā bṛhatīdvayaṃ ceti // </l>
                    <l xml:id="Su.1.38.9ab">[Su.1.38.9ab] varuṇādirgaṇo hyeṣa kaphamedonivāraṇaḥ / </l>
                    <l xml:id="Su.1.38.9cd">[Su.1.38.9cd] vinihanti śiraḥśūlagulmābhyantaravidradhīn // </l>
                    <l xml:id="Su.1.38.10">[Su.1.38.10] vīratarusahacaradvayadarbhavṛkṣādanīgundrānalakuśakāśāśmabhedakāgnimanthamoraṭāvasukavasirabhallūkakuraṇṭakendīvarakapotavaṅkā śvadaṃṣṭrā ceti // </l>
                    <l xml:id="Su.1.38.11ab">[Su.1.38.11ab] vīratarvādirityeṣa gaṇo vātavikāranut / </l>
                    <l xml:id="Su.1.38.11cd">[Su.1.38.11cd] aśmarīśarkarāmūtrakṛcchrāghātarujāpahaḥ // </l>
                    <l xml:id="Su.1.38.12">[Su.1.38.12] sālasārājakarṇakhadirakadarakālaskandhakramukabhūrjameṣaśṛṅgītiniśacandanakucandanaśiṃśapāśirīṣāsanadhavārjunatālaśākanaktamālapūtīkāśvakarṇāgurūṇi kālīyakaṃ ceti // </l>
                    <l xml:id="Su.1.38.13ab">[Su.1.38.13ab] sālasārādirityeṣa gaṇaḥ kuṣṭhavināśanaḥ / </l>
                    <l xml:id="Su.1.38.13cd">[Su.1.38.13cd] mehapāṇḍvāmayaharaḥ kaphamedoviśoṣaṇaḥ // </l>
                    <l xml:id="Su.1.38.14">[Su.1.38.14] rodhrasāvararodhrapalāśakuṭannaṭāśokaphañjīkaṭphalailavālukaśallakījiṅginīkadambasālāḥ kadalī ceti // </l>
                    <l xml:id="Su.1.38.15ab">[Su.1.38.15ab] eṣa rodhrādirityukto medaḥkaphaharo gaṇaḥ / </l>
                    <l xml:id="Su.1.38.15cd">[Su.1.38.15cd] yonidoṣaharaḥ stambhī varṇyo viṣavināśanaḥ // </l>
                    <l xml:id="Su.1.38.16">[Su.1.38.16] arkālarkakarañjadvayamāgadantīmayūrakabhārgīrāsnendrapuṣpīkṣudraśvetāmahāśvetāvṛścikālyalavaṇāstāpasavṛkṣaśceti // </l>
                    <l xml:id="Su.1.38.17ab">[Su.1.38.17ab] arkādiko gaṇo hyeṣa kaphamedoviṣāpahaḥ / </l>
                    <l xml:id="Su.1.38.17cd">[Su.1.38.17cd] kṛmikuṣṭhapraśamano viśeṣāddraṇaśodhanaḥ // </l>
                    <l xml:id="Su.1.38.18">[Su.1.38.18] surasāśvetasurasāphaṇijjñakārjakabhūstṛṇasugandhakasumukhakālamālakāsamardakṣavakakharapuṣpāviḍaṅgakaṭphalasurasīnirguṇḍīkulāhalondurukarṇikāphañjīprācībalakākamācyo viṣamuṣṭikaśceti // </l>
                    <l xml:id="Su.1.38.19ab">[Su.1.38.19ab] surasādirgaṇo hyeṣa kaphahṛt kṛmisūdanaḥ / </l>
                    <l xml:id="Su.1.38.19cd">[Su.1.38.19cd] pratiśyāyāruciśvāsakāsaghno vraṇaśodhanaḥ // </l>
                    <l xml:id="Su.1.38.20">[Su.1.38.20] muṣkakapalāśadhavacitrakamadanavṛkṣakarśiṃśapāvajravṛkṣastriphalā ceti // </l>
                    <l xml:id="Su.1.38.21ab">[Su.1.38.21ab] muṣkakādirgaṇo hyeṣa medoghnaḥ śukradoṣahṛt / </l>
                    <l xml:id="Su.1.38.21cd">[Su.1.38.21cd] mehārśaḥpāṇḍurogaghnaḥ śarkarānāśanaḥ paraḥ // </l>
                    <l xml:id="Su.1.38.22">[Su.1.38.22] pippalīpippalīmūlacavyacitrakaśṛṅgaveramaricahastipippalīhareṇukailājamodendrayavapāṭhājīrakasarṣapamahānimbaphalahiṅgubhārgīmadhurasātiviṣāvacāviḍaṅgāni kaṭurohiṇī ceti // </l>
                    <l xml:id="Su.1.38.23ab">[Su.1.38.23ab] pippalyādiḥ kaphaharaḥ pratiśyāyānilārucīḥ / </l>
                    <l xml:id="Su.1.38.23cd">[Su.1.38.23cd] nihanyāddīpano gulmaśūlaghnaścāmapācanaḥ // </l>
                    <l xml:id="Su.1.38.24">[Su.1.38.24] elātagarakuṣṭhamāṃsīdhyāmakatvakpatranāgapuṣpapriyaṅguhareṇukāvyāghranakhaśukticaṇḍasthauṇeyakaśrīveṣṭakacocacorakavālu{O.?}kaguggulusarjarasaturuṣkakundurukāga{O.u}ruspṛkkośīrabhadradārukuṅkumāni punnāgakeśaraṃ ceti // </l>
                    <l xml:id="Su.1.38.25ab">[Su.1.38.25ab] eladiko vātakaphau nihanyādviṣameva ca / </l>
                    <l xml:id="Su.1.38.25cd">[Su.1.38.25cd] varṇaprasādanaḥ kaṇḍūpiḍakāloṭhanāśanaḥ // </l>
                    <l xml:id="Su.1.38.26">[Su.1.38.26] vacāmustātiviṣābhayābhadradārūṇi nāgakeśaraṃ ceti // </l>
                    <l xml:id="Su.1.38.27">[Su.1.38.27] haridrādāruharidrākalaśīkuṭajabījāni madhukaṃ ceti // </l>
                    <l xml:id="Su.1.38.28ab">[Su.1.38.28ab] etau vacāharidrādī gaṇau stanyaviśodhanau / </l>
                    <l xml:id="Su.1.38.28cd">[Su.1.38.28cd] āmātisāraśamanau viśeṣāddoṣapācanau // </l>
                    <l xml:id="Su.1.38.29">[Su.1.38.29] śyāmāmahāśyāmātrivṛddantīśaṅkhinītilvakakampillakaramyakakramukaputraśreṇīgavākṣīrajavṛkṣakarañjadvayaguḍūcīsaptalācchagalāntrīsudhāḥ suvarṇakṣīrī ceti // </l>
                    <l xml:id="Su.1.38.30ab">[Su.1.38.30ab] uktaḥ śyāmādirityeṣa gaṇo gulmaviṣāpahaḥ / </l>
                    <l xml:id="Su.1.38.30cd">[Su.1.38.30cd] ānāhodaraviḍbhedī tathodāvartanāśanaḥ // </l>
                    <l xml:id="Su.1.38.31">[Su.1.38.31] bṛhatīkaṇṭakārikākuṭajaphalapāṭhā madhukaṃ ceti // </l>
                    <l xml:id="Su.1.38.32ab">[Su.1.38.32ab] pācanīyo bṛhatyādirgaṇaḥ pittānilāpahaḥ / </l>
                    <l xml:id="Su.1.38.32cd">[Su.1.38.32cd] kaphārocakahṛdrogamūtrakṛcchrarujāpahaḥ // </l>
                    <l xml:id="Su.1.38.33">[Su.1.38.33] paṭolacandanakucandanamūrvāguḍūcīpāṭhāḥ kaṭurohiṇī ceti // </l>
                    <l xml:id="Su.1.38.34ab">[Su.1.38.34ab] paṭolādirgaṇaḥ pittakaphārocakanāśanaḥ / </l>
                    <l xml:id="Su.1.38.34cd">[Su.1.38.34cd] jvaropaśamano vraṇyaśchardikaṇḍūviṣāpahaḥ // </l>
                    <l xml:id="Su.1.38.35">[Su.1.38.35] kākolīkṣīrakākolījīvakarṣabhakamudgaparṇīmāṣaparṇīmedāmahāmedācchinnaruhākarkaṭaśṛṅgītugākṣīrīpadmakaprapauṇḍarīkardhivṛddhimṛdvīkājīvantyo madhukaṃ ceti // </l>
                    <l xml:id="Su.1.38.36ab">[Su.1.38.36ab] kākolyādirayṃ pittaśoṇitānilanāśanaḥ / </l>
                    <l xml:id="Su.1.38.36cd">[Su.1.38.36cd] jīvano bṛṃhaṇo vṛṣyaḥ stanyaśleṣmakarastathā // </l>
                    <l xml:id="Su.1.38.37">[Su.1.38.37] ūṣakasaindhavaśilājatukāsīsadvayahiṅgūni tutthakaṃ ceti // </l>
                    <l xml:id="Su.1.38.38ab">[Su.1.38.38ab] ūṣakādiḥ kaphaṃ hanti gaṇo medoviśoṣaṇaḥ / </l>
                    <l xml:id="Su.1.38.38cd">[Su.1.38.38cd] aśmarīśarkarāmūtrakṛcchragulmapraṇāśanaḥ // </l>
                    <l xml:id="Su.1.38.39">[Su.1.38.39] sārivāmadhukacandanakucandanapadmakakāśmarīphalamadhūkapuṣpāṇyuśīraṃ ceti // </l>
                    <l xml:id="Su.1.38.40ab">[Su.1.38.40ab] sārivādiḥ pipāsāghno raktapittaharo gaṇaḥ / </l>
                    <l xml:id="Su.1.38.40cd">[Su.1.38.40cd] pittajvarapraśamano viśeṣāddāhanāśanaḥ // </l>
                    <l xml:id="Su.1.38.41">[Su.1.38.41] añjanarasāñjananāgapuṣpapriyaṅgunīlotpalanaladanalinakeśarāṇi madhukaṃ ceti // </l>
                    <l xml:id="Su.1.38.42ab">[Su.1.38.42ab] añjanādirgaṇo hyeṣa raktapittanibarhaṇaḥ / </l>
                    <l xml:id="Su.1.38.42cd">[Su.1.38.42cd] viṣopaśamano dāhaṃ nihantyābhyantaraṃ tathā // </l>
                    <l xml:id="Su.1.38.43">[Su.1.38.43] parūṣakadrākṣākaṭphaladāḍimarājādanakatakaphalaśākaphalāni triphalā ceti // </l>
                    <l xml:id="Su.1.38.44ab">[Su.1.38.44ab] parūṣakādirityeṣa gaṇo+anilavināśanaḥ / </l>
                    <l xml:id="Su.1.38.44cd">[Su.1.38.44cd] mūtradoṣaharo hṛdyaḥ pipāsāghno rucipradaḥ // </l>
                    <l xml:id="Su.1.38.45">[Su.1.38.45] priyaṅgusamaṅgādhātakīpunnāganāgapuṣpacandanakucandanamocarasarasāñjanakumbhīkasrotoñjanapadmakesarayojanavallayo dīrghamūlā ceti // </l>
                    <l xml:id="Su.1.38.46">[Su.1.38.46] ambaṣṭhādhātakīkusumasamaṅgākaṭvaṅgamadhukabilvapeśikāsāvararodhrapalāśanandīvṛkṣāḥ padmakeśarāṇi ceti // </l>
                    <l xml:id="Su.1.38.47ab">[Su.1.38.47ab] gaṇau priyaṅgvambaṣṭhādī pakvātīsāranāśanau / </l>
                    <l xml:id="Su.1.38.47cd">[Su.1.38.47cd] sandhānīyau hitau pitte vraṇānāṃ cāpi ropaṇau // </l>
                    <l xml:id="Su.1.38.48">[Su.1.38.48] nyagrodhodumbarāśvatthaplakṣamadhukakapītanakakubhāmrakośāmracorakapatrajambūdvayapiyālamadhūkarohiṇīvañjulakadambabadarītindukīsallakīrodhrasāvararodhrabhallātakapalāśā nandīvṛkṣaśceti // </l>
                    <l xml:id="Su.1.38.49ab">[Su.1.38.49ab] nyagrodhādirgaṇo vraṇyaḥ saṃgrāhī bhagnasādhakaḥ / </l>
                    <l xml:id="Su.1.38.49cd">[Su.1.38.49cd] raktapittaharo dāhamedoghno yonidoṣahṛt // </l>
                    <l xml:id="Su.1.38.50">[Su.1.38.50] guḍūcīnimbakustumburucandanāni padmakaṃ ceti // </l>
                    <l xml:id="Su.1.38.51ab">[Su.1.38.51ab] eṣa sarvajvarān hanti guḍūcyādistu dīpanaḥ / </l>
                    <l xml:id="Su.1.38.51cd">[Su.1.38.51cd] hallāsārocakavamīpipāsādāhanāśanaḥ // </l>
                    <l xml:id="Su.1.38.52">[Su.1.38.52] utpalaraktotpalakumudasaugandhikakuvalayapuṇḍarīkāṇi madhukaṃ ceti // </l>
                    <l xml:id="Su.1.38.53ab">[Su.1.38.53ab] utpalādirayaṃ dāhapittaraktavināśanaḥ / </l>
                    <l xml:id="Su.1.38.53cd">[Su.1.38.53cd] pipāsāviṣahṛdrogacchardimūrcchāharo gaṇaḥ // </l>
                    <l xml:id="Su.1.38.54">[Su.1.38.54] mustāharidrādāruharidrāharītakyāmalakabibhītakakuṣṭhahaimavatīvacāpāṭhākaṭurohiṇīśārṅgaṣṭātiviṣādrāviḍībhallātakāni citrakaśceti // </l>
                    <l xml:id="Su.1.38.55ab">[Su.1.38.55ab] eṣa mustādiko nāmnā gaṇaḥ śleṣmaniṣūdanaḥ / </l>
                    <l xml:id="Su.1.38.55cd">[Su.1.38.55cd] yonidoṣaharaḥ stanyaśodhanaḥ pācanastathā // </l>
                    <l xml:id="Su.1.38.56">[Su.1.38.56] harītakyāmalakabibhītakāni triphalā // </l>
                    <l xml:id="Su.1.38.57ab">[Su.1.38.57ab] triphalā kaphapittaghnī mehakuṣṭhavināśanī / </l>
                    <l xml:id="Su.1.38.57cd">[Su.1.38.57cd] cukṣuṣyā dīpanī caiva viṣamajvaranāśanī // </l>
                    <l xml:id="Su.1.38.58">[Su.1.38.58] pippalīmaricaśṛṅgaverāṇi trikaṭukam // </l>
                    <l xml:id="Su.1.38.59ab">[Su.1.38.59ab] tryūṣaṇaṃ kaphamedoghnaṃ mehakuṣṭhatvagāmayān / </l>
                    <l xml:id="Su.1.38.59cd">[Su.1.38.59cd] nihanyāddīpanaṃ gulmapīnasāgnyalpatāmapi // </l>
                    <l xml:id="Su.1.38.60">[Su.1.38.60] āmalakīharītakīpippalyaścitrakaśceti // </l>
                    <l xml:id="Su.1.38.61ab">[Su.1.38.61ab] āmalakyādirityeṣa gaṇaḥ sarvajvarāpahaḥ / </l>
                    <l xml:id="Su.1.38.61cd">[Su.1.38.61cd] cakṣuṣyo dīpano vṛṣyaḥ kaphārocakanāśanaḥ // </l>
                    <l xml:id="Su.1.38.62">[Su.1.38.62] trapusīsatāmrarajatakṛṣṇalohasuvarṇāni lohamalaśceti // </l>
                    <l xml:id="Su.1.38.63ab">[Su.1.38.63ab] gaṇastrapvādirityeṣa garakrimiharaḥ paraḥ / </l>
                    <l xml:id="Su.1.38.63cd">[Su.1.38.63cd] pipāsāviṣahṛdrogapaṇḍumehaharastathā // </l>
                    <l xml:id="Su.1.38.64">[Su.1.38.64] lākṣārevatakuṭajāśvamārakaṭphalaharidrādvayanimbasaptacchadamālatyastrāyamāṇā ceti // </l>
                    <l xml:id="Su.1.38.65ab">[Su.1.38.65ab] kāṣāyastiktamadhuraḥ kaphapittārtināśanaḥ / </l>
                    <l xml:id="Su.1.38.65cd">[Su.1.38.65cd] kuṣṭhakrimiharaścaiva duṣṭavraṇaviśodhanaḥ // </l>
                    <l xml:id="Su.1.38.66">[Su.1.38.66] pañca pañcamūlānyata ūrdhvaṃ vakṣyāmaḥ / tatra trikaṇṭakabṛhatīdvayapṛthakparṇyo vidārigandhā ceti kanīyaḥ // </l>
                    <l xml:id="Su.1.38.67ab">[Su.1.38.67ab] kaṣāyatiktamadhuraṃ kanīyaḥ pañcamūlakam / </l>
                    <l xml:id="Su.1.38.67cd">[Su.1.38.67cd] vātaghnaṃ pittaśamanaṃ bṛṃhaṇaṃ balavardhanam // </l>
                    <l xml:id="Su.1.38.68">[Su.1.38.68] bilvāgnimanthaṭiṇṭukapāṭalāḥ kāśmaryaśceti mahat // </l>
                    <l xml:id="Su.1.38.69ab">[Su.1.38.69ab] satiktaṃ kaphavātaghnaṃ pāke laghvagnidīpanam / </l>
                    <l xml:id="Su.1.38.69cd">[Su.1.38.69cd] madhurānurasaṃ caiva pañcamūlaṃ mahat smṛtaḥ // </l>
                    <l xml:id="Su.1.38.70">[Su.1.38.70] anayordaśamūlamucyate // </l>
                    <l xml:id="Su.1.38.71ab">[Su.1.38.71ab] gaṇaḥ śvāsaharo hyeṣa kaphapittānilāpahaḥ / </l>
                    <l xml:id="Su.1.38.71cd">[Su.1.38.71cd] āmasya pācanaścaiva sarvajvaravināśanaḥ // </l>
                    <l xml:id="Su.1.38.72">[Su.1.38.72] vidārīsārivārajanīguḍūcyo+ajaśṛṅgī ceti vallīsaṃjñaḥ // </l>
                    <l xml:id="Su.1.38.73">[Su.1.38.73] karamardatrikaṇṭakasairīyakaśatāvarīgṛdhranakhya iti kaṇṭakasaṃjñaḥ // </l>
                    <l xml:id="Su.1.38.74ab">[Su.1.38.74ab] raktapittaharau hyetau śophatrayavināśanau / </l>
                    <l xml:id="Su.1.38.74cd">[Su.1.38.74cd] sarvamehaharau caiva śukradoṣavināśanau // </l>
                    <l xml:id="Su.1.38.75">[Su.1.38.75] kuśakāśanaladarbhakāṇḍekṣukā iti tṛṇasaṃjñakaḥ // </l>
                    <l xml:id="Su.1.38.76">[Su.1.38.76] antyaḥ prayuktaḥ kṣīreṇa śīghrameva vināśayet // </l>
                    <l xml:id="Su.1.38.77ab">[Su.1.38.77ab] eṣāṃ vātaharāvādyāvantyaḥ pittavināśanaḥ / </l>
                    <l xml:id="Su.1.38.77cd">[Su.1.38.77cd] pañcakau śleṣmaśamanāvitarau parikīrtitau // </l>
                    <l xml:id="Su.1.38.78">[Su.1.38.78] trivṛtādikamanyatropadekṣyāmaḥ // </l>
                    <l xml:id="Su.1.38.79ab">[Su.1.38.79ab] samāsena gaṇā hyete proktāsteṣāṃ tu vistaram / </l>
                    <l xml:id="Su.1.38.79cd">[Su.1.38.79cd] cikitsiteṣu vakṣyāmi jñātvā doṣabalābalam // </l>
                    <l xml:id="Su.1.38.80ab">[Su.1.38.80ab] ebhirlepān kaṣāyāṃśca tailaṃ sarpīṃṣi pānakān / </l>
                    <l xml:id="Su.1.38.80cd">[Su.1.38.80cd] pravibhajya yathānyāyaṃ kurvīta matimān bhiṣak // </l>
                    <l xml:id="Su.1.38.81ab">[Su.1.38.81ab] bhūmavarṣānilakledaiḥ sarvartuṣvanabhidrute / </l>
                    <l xml:id="Su.1.38.81cd">[Su.1.38.81cd] grāhayitvā gṛhe nyasyedvidhinauṣadhasaṃgraham // </l>
                    <l xml:id="Su.1.38.82ab">[Su.1.38.82ab] samīkṣya doṣabhedāṃśca miśrān bhinnān prayojayet / </l>
                    <l xml:id="Su.1.38.82cd">[Su.1.38.82cd] pṛthaṅniśrān samastānvā gaṇaṃ vā vyastasaṃhatam // </l>
                    <l xml:id="Su.1.38">[Su.1.38] iti suśrutasaṃhitāyāṃ sūtrasthāne dravyasaṃgrahaṇīyo nāmāṣṭatriṃśo+adhyāyaḥ // </l>
                </div>
                <div n="39" type="adhyāyaḥ" xml:id="suśrutasaṃhitā-body-div-1-div-39">
                    <head xml:id="suśrutasaṃhitā-body-div-1-div-39-head"> ekonacatvāriṃśattamo+adhyāyaḥ /</head>
                    <l xml:id="Su.1.39.1">[Su.1.39.1] athātaḥ saṃśodhanasaṃśamanīyamadhyāyaṃ vyākhyāsyāmaḥ // </l>
                    <l xml:id="Su.1.39.2">[Su.1.39.2] yathovāca bhagavān dhanvantariḥ // </l>
                    <l xml:id="Su.1.39.3">[Su.1.39.3] madanakuṭajajīmūtakekṣvākudhāmārgavakṛtavedhanasarṣapaviḍaṅgapippalīkarañjaprapunnāḍakovidārakarbudārāriṣṭāśvagandhāvidulabandhujīvakaśvetāśaṇapuṣpībimbīvacāmṛgervāruścitrā cetyūrdhvabhāgaharāṇi / tatra kovidārapūrvāṇāṃ phalāni kovidārādīnāṃ mūlāni // </l>
                    <l xml:id="Su.1.39.4">[Su.1.39.4] vivṛtāśyāmādantīdravantīsaptalāśaṅkhinīviṣāṇikāgavākṣīcchagalāntrīsruksuvarṇakṣīrīcitrakakiṇihīkuśakāśatilvakakampillakaramyakapāṭalāpūgaharītakyāmalakabibhītakanīlinīcaturaṅgulairaṇḍapūtīkamahāvṛkṣasaptacchadārkā jyotiṣmatī cetyadhobhāgaharāṇi / tatra tilvakapūrvāṇāṃ mūlāni tilvakādīnāṃ pāṭalāntānāṃ tvacaḥ kampillakaphalarajaḥ pūgādīnāmeraṇḍāntānāṃ phalāni pūtīkāragvadhayoḥ patrāṇi śeṣāṇāṃ kṣīrāṇīti // </l>
                    <l xml:id="Su.1.39.5">[Su.1.39.5] koṣātakī saptalā śaṅkhinī devadālī kāravellikā cetyubhayatobhāgaharāṇi / eṣāṃ svarasā iti // </l>
                    <l xml:id="Su.1.39.6">[Su.1.39.6] pippalīviḍaṅgāpāmārgaśigrusiddhārthakaśirīṣamaricakaravīrabimbīgirikarṇikākiṇihīvacājyotiṣmatīkarañjārkālarkalaśunātiviṣāśṛṅgaveratālīśatamālasurasārjakeṅgudīmeṣaśṛṅgukīmeṣaśṛṅgīmātuluṅgīsuraṅgīpīlujātīśālatālamadhūkalākṣāhiṅgulavaṇamadyagośakṛdrasamūtrāṇīti śirovirecanāni / tatra karavīrapūrvāṇāṃ phalāni karavīrādīnāmarkāntānāṃ mūlāni tālīśapūrvāṇāṃ kandāḥ tālīśādīnāmarjakāntānāṃ patāṇi iṅgukīmeṣaśṛṅgyostavacaḥ mātuluṅgīsuraṅgīpīlujātīnāṃ pūspāṇi śālatālamadhūkānāṃ sārāḥ hiṅgulākṣe niryāsau lavaṇāni pārthivaviśeṣāḥ madyānyāsutasaṃyogāḥ śakṛdrasamūtre malāviti // </l>
                    <l xml:id="Su.1.39.7">[Su.1.39.7] saṃśamanānyata ūrdhvaṃ vakṣyāmaḥ tatra bhadradārukuṣṭhaharidrāvaruṇameṣaśrṅgībalātibalārtagalakacchurāsallakīkuberākṣīvīratarusahacarāgnimanthavatsādanyeraṇḍāśmabhedakālarkārkaśatāvarīpunarnavāvasukavaśirakāñcanakabhārgīkārpāsīvṛścikālīpattūrabadarayavakolakulatthaprabhṛtīni vidārigandhādiśca dve cādye pañcamūlyau samasena vātasaṃśamano vargaḥ // </l>
                    <l xml:id="Su.1.39.8">[Su.1.39.8] candanakucandanahrīverośīramañjiṣṭhāpayasyādidārīśatāvarīgundrāśaivalakahlārakumudotpalakanda(ā.da)līdūrvāmūrvāprabhṛtīni kākolyādiḥ sārivādirañjanādirutpalādirnyagrodhādistṛṇapañcamūlamiti samāsena pittasaṃśamano vargaḥ // </l>
                    <l xml:id="Su.1.39.9">[Su.1.39.9] kāleyakāgurutilaparṇīkuṣṭhaharidrāśītaśivaśatapuṣpāsaralārāsnāprakīryodakīryeṅgudīsumanaḥkākādanīlāṅgalakīhastikarṇamuñjātakalāmajjakaprabhṛtīni vallīkaṇṭakapañcamūlyau pippalyādirbṛhatyādirmuṣkakādirvacādiḥ surasādirāragvadhādiriti samāsena śleṣmasaṃśamano vargaḥ // </l>
                    <l xml:id="Su.1.39.10">[Su.1.39.10] tatra sarvāṇyevauṣadhāni vyādhyagnipuruṣabalānyam{??}isamīkṣya vidadhyāt / tatra vyādhibalādadhikamauṣadhamupayuktaṃ tamupaśamya vyādhiṃ vyādhimanyamāvahati agnibalādadhikamajīrṇaṃ viṣṭabhya vā pacyate puruṣabalādadhikaṃ glānimūrcchāmadānāvahati saṃśamanaṃ evaṃ saṃśodhanamatipātayati / hīnamebhyo dattamakiṃcitkaraṃ bhavati / tasmātsamameva vidadhyāt // </l>
                    <l xml:id="Su.1.39.11">[Su.1.39.11] bhavanti cātra / </l>
                    <l xml:id="Su.1.39.11ab">[Su.1.39.11ab] roge śodhanasādhye tu yo bhaveddoṣadurbalaḥ / </l>
                    <l xml:id="Su.1.39.11cd">[Su.1.39.11cd] tasmai dadyādbhiṣak prājño doṣapracyāvanaṃ mṛdu // </l>
                    <l xml:id="Su.1.39.12ab">[Su.1.39.12ab] cale doṣe mṛdau koṣṭhe nekṣetātra balaṃ nṛṇām / </l>
                    <l xml:id="Su.1.39.12cd">[Su.1.39.12cd] avyādhidurbalasyāpi śodhanaṃ hi tadā bhavet // </l>
                    <l xml:id="Su.1.39.13ab">[Su.1.39.13ab] svayaṃ pravṛttadoṣasya mṛdukoṣṭhasya śodhanam / </l>
                    <l xml:id="Su.1.39.13cd">[Su.1.39.13cd] bhavedalpabalasyāpi prayuktaṃ vyādhināśanam // </l>
                    <l xml:id="Su.1.39.14ab">[Su.1.39.14ab] vyādhyādiṣu tu madhyeṣu kvāthasyāñjaliriṣyate / </l>
                    <l xml:id="Su.1.39.14cd">[Su.1.39.14cd] biḍālapadakaṃ cūrṇaṃ deyaḥ kalko+akṣasaṃitaḥ // </l>
                    <l xml:id="Su.1.39">[Su.1.39] iti suśrutasaṃhitāyāṃ sūtrasthāne saṃśodhanasaṃśamanīyo nāmaikonacatvāriṃśo+adhyāyaḥ // </l>
                </div>
                <div n="40" type="adhyāyaḥ" xml:id="suśrutasaṃhitā-body-div-1-div-40">
                    <head xml:id="suśrutasaṃhitā-body-div-1-div-40-head">catvāriṃśattamo+adhayāyaḥ /</head>
                    <l xml:id="Su.1.40.1">[Su.1.40.1] athāto dravyarasaguṇavīryavipākavijñānīyamadhyāyaṃ vyākhyāsyāmaḥ // </l>
                    <l xml:id="Su.1.40.2">[Su.1.40.2] yathovāca bhagavān dhanvantariḥ // </l>
                    <l xml:id="Su.1.40.3">[Su.1.40.3] kecidācāryā bruvate dravyaṃ pradhānaṃ kasmāt vyavasthitatvāt iha khalu dravyaṃ vyavasthitaṃ na rasādayaḥ yathā āme phale ye rasādayaste pakve na santi nityatvācca nityaṃ hi dravyamanityā guṇāḥ yathā kalkādipravibhāgaḥ sa eva saṃpannarasagandho vyāpannarasagandho vā bhavati svajātyavasthānācca yathā hi pārthivaṃ dravyamanyabhāvaṃ na gacchatyevaṃ śeṣāṇi pañcendriyagrahaṇācca pañcabhirindriyairgṛhyate dravyaṃ na rasādayaḥ āśrayatavācca dravyamāśritā rasādayo bhavanti ārambhasāmarthyācca dravyāśrita ārambhaḥ yathā vidārigandhādimāhṛtya saṃkṣudya vipacedityevamādiṣu na rasādiṣvārambhaḥ śāstraprāmāṇyācca śāstre hi dravyaṃ pradhānamupadeśe hi yogānāṃ yathā mātuluṅgāgnimanthau cetyādau na rasādaya upadiśyante kramāpekṣitatvācca rasādīnāṃ rasādayo hi dravyakramamapekṣante yathā taruṇe taruṇāḥ saṃpūrṇe saṃpūrṇā iti ekadeśasādhyatvācca dravyāṇāmekadeśenāpi vyādhayaḥ sādhyante yathā mahāvṛkṣakṣīreṇeti tasmāddravyaṃ pradhānam / dravyalakṣaṇaṃ tu kriyāguṇavat samavāyikāraṇam iti // </l>
                    <l xml:id="Su.1.40.4">[Su.1.40.4] netyāhuranye rasāstu pradhānaṃ kasmāt āgamāt āgamo hi śāstramucyate śāstre hi rasā adhikṛtāḥ yathā rasāyatta āhāra iti tasmiṃśca prāṇāḥ upadeśācca upadiśyante hi rasāḥ yathā madhurāmlalavaṇā vātaṃ śamayanti anumānācca rasena hyanumīyate dravyaṃ yathā madhuramiti ṛṣivacanācca ṛṣivacanaṃ vedo yathā kiṃcidijyārthaṃ madhuramāharediti tasmādrasāḥ pradhānaṃ raseṣu guṇasaṃjñā / rasalakṣaṇamanyatropadekṣyāmaḥ // </l>
                    <l xml:id="Su.1.40.5">[Su.1.40.5] netyāhuranye vīryaṃ pradhānamiti / kasmāt tadvaśenauṣadhakarmaniṣpatteḥ / ihauṣadhakarmāṇyūrdhvādhobhāgobhayabhāgasaṃśodhanasaṃśamanasaṃgrāhakāgnidīpanapīḍanalekhanabṛṃhaṇarasāyanavājīkaraṇaśvayathukaravilayanadahanadāraṇamādanaprāṇaghnaviṣapraśamanāni vīryaprādhānyādbhavanti / tacca vīryaṃ dvividhamuṣṇaṃ śītaṃ ca agnīṣomīyatvājjagataḥ / kecidaṣṭavidhamāhuḥ śītamuṣṇaṃ snigdhaṃ rūkṣaṃ viśadaṃ piccilaṃ mṛdu tīkṣṇaṃ ceti / etāni vīryāṇi svabalaguṇotkarṣādrasamabhibhūyātmakarma kurvanti / yathā tāvanmahatpañcamūlaṃ kaṣāyaṃ tiktānurasaṃ vātaṃ śamayati uṣṇavīryatvāt tathā kulatthāḥ kaṣāyaḥ kaṭukaḥ palāṇḍuḥ snehabhāvācca madhuraścekṣuraso vātaṃ vardhayati śītavīryatvāt kaṭukā pippalī pittaṃ śamayati mṛduśītavīryatvāt amlamāmalakaṃ lavaṇaṃ saidhavaṃ ca tiktā kākamācī pittaṃ vardhayati uṣṇavīryatvāt madhurā matsyāśca kaṭukaṃ mūlakaṃ śleṣmāṇaṃ śamayati rūkṣavīryatvāt madhuraṃ kṣaudraṃ ca tadetannidarśanamātramuktam // </l>
                    <l xml:id="Su.1.40.6">[Su.1.40.6] bhavanti cātra / </l>
                    <l xml:id="Su.1.40.6ab">[Su.1.40.6ab] ye rasā vātaśamanā bhavanti yadi teṣu vai / </l>
                    <l xml:id="Su.1.40.6cd">[Su.1.40.6cd] raukṣyalāghavaśaityāni na te hanyuḥ samīraṇam // </l>
                    <l xml:id="Su.1.40.7ab">[Su.1.40.7ab] ye rasāḥ pittaśamanā bhavanti yadi teṣu vai / </l>
                    <l xml:id="Su.1.40.7cd">[Su.1.40.7cd] taikṣṇyauṣṇyalaghutāścaiva na te tatkarmakāriṇaḥ // </l>
                    <l xml:id="Su.1.40.8ab">[Su.1.40.8ab] ye rasāḥ śleṣmaśamanā bhavanti yadi teṣu vai / </l>
                    <l xml:id="Su.1.40.8cd">[Su.1.40.8cd] snehagauravaśaityāni na te tatkarmakāriṇaḥ // </l>
                    <l xml:id="Su.1.40.9">[Su.1.40.9] tasmādvīryaṃ pradhānamiti // </l>
                    <l xml:id="Su.1.40.10">[Su.1.40.10] netyāhuranye vipākaḥ pradhānamiti / kasmāt samyaṅnithyāvipākatvāt iha sarvadravāṇy{O.vyāṇy}abhyavahṛtāni samyaṅnithyāvipakvāni guṇaṃ doṣaṃ vā janayanti / tatrāhuranye prati rasaṃ pāka iti / kecittrividhamicchanti madhuramamlaṃ kaṭukaṃ ceti / tattu na samyak bhūtaguṇādāmāccānyo+amlo vipāko nāsti pittaṃ hi vidagdhamamlatāmupaityagnermandatvāt yadyevaṃ lavaṇo+apyanyaḥ pāko bhaviṣyanti śleṣmā hi vidagdho lavaṇatāmupaitīti / madhuro madhurasyāmlo+amlasyaivaṃ sarveṣāmiti kecidāhuḥ dṛṣṭāntaṃ copadiśanti yathā tāvat kṣīramukhāgataṃ pacyamānaṃ madhurameva syāttathā śāliyavamudgādayaḥ prakīrṇāḥ svabhāvamuttarakāle+api na parityajanti tadvaditi / kecidvadanti abalavanto balavatāṃ vaśamāyāntīti / evamanavasthitiḥ tasmādasiddhānta eṣaḥ / āgame hi dvividha eva pāko madhuraḥ kaṭukaśca / tayormadhurākhyo guruḥ kaṭukākhyo laghuriti / tatra pṛthivyaptejovāyvākāśānāṃ dvaividhyaṃ bhavati guṇasādharmyādgurutā laghutā ca pṛthivyāpaśca gurvyaḥ śeṣāṇi laghūni tasmāddvividha eva pāka iti // </l>
                    <l xml:id="Su.1.40.11">[Su.1.40.11] bhavanti cātra / </l>
                    <l xml:id="Su.1.40.11ab">[Su.1.40.11ab] dravyeṣu pacyamāneṣu yeṣvambupṛthivīguṇāḥ / </l>
                    <l xml:id="Su.1.40.11cd">[Su.1.40.11cd] nirvartante+adhikāstatra pāko madhura ucyate // </l>
                    <l xml:id="Su.1.40.12ab">[Su.1.40.12ab] tejo+anilākāśaguṇāḥ pacyamāneṣu yeṣu tu / </l>
                    <l xml:id="Su.1.40.12cd">[Su.1.40.12cd] nirvartante+adhikāstatra pākaḥ kaṭuka ucyate // </l>
                    <l xml:id="Su.1.40.13ab">[Su.1.40.13ab] pṛthaktvadarśināmeṣa vādināṃ vādasaṃgrahaḥ / </l>
                    <l xml:id="Su.1.40.13cd">[Su.1.40.13cd] catruṇāmapi sāmagryamicchantyatra vipaścitaḥ // </l>
                    <l xml:id="Su.1.40.14ab">[Su.1.40.14ab] taddravyamātmanā kiṃcitkiṃcidvīryeṇa sevitam / </l>
                    <l xml:id="Su.1.40.14cd">[Su.1.40.14cd] kiṃcidrasavipākābhyāṃ doṣaṃ hanti karoti vā // </l>
                    <l xml:id="Su.1.40.15ab">[Su.1.40.15ab] pāko nāsti vinā vīryādvīryaṃ nāsti vinā rasāt / </l>
                    <l xml:id="Su.1.40.15cd">[Su.1.40.15cd] raso nāsti vinā dravyāddravyaṃ śreṣṭhataṃ smṛtam // </l>
                    <l xml:id="Su.1.40.16ab">[Su.1.40.16ab] janma tu dravyarasayoranyonyāpekṣikaṃ smṛtam / </l>
                    <l xml:id="Su.1.40.16cd">[Su.1.40.16cd] anyonyāpekṣikaṃ janma yathā syāddehadehinoḥ // </l>
                    <l xml:id="Su.1.40.17ab">[Su.1.40.17ab] vīryasaṃjñā guṇā ye+aṣṭau te+api dravyāśrayāḥ smṛtāḥ / </l>
                    <l xml:id="Su.1.40.17cd">[Su.1.40.17cd] raseṣu na bhavantyete nirguṇāstu guṇāḥ smṛtāḥ // </l>
                    <l xml:id="Su.1.40.18ab">[Su.1.40.18ab] dravye dravyāṇi yasmāddhi vipacyante na ṣaḍrasāḥ / </l>
                    <l xml:id="Su.1.40.18cd">[Su.1.40.18cd] śreṣṭhaṃ dravyamato jñeyaṃ śeṣā bhāvāstadāśrayāḥ // </l>
                    <l xml:id="Su.1.40.19ab">[Su.1.40.19ab] amīmāṃsyānyacintyāni prasiddhāni svabhāvataḥ / </l>
                    <l xml:id="Su.1.40.19cd">[Su.1.40.19cd] āgamenopayojyāni bheṣajāni vicakṣaṇaiḥ // </l>
                    <l xml:id="Su.1.40.20ab">[Su.1.40.20ab] pratyakṣalakṣaṇaphalāḥ prasiddhāśca svabhāvataḥ / </l>
                    <l xml:id="Su.1.40.20cd">[Su.1.40.20cd] nauṣadhīrhetubhirvidvān parīkṣeta kathaṃ(ā.dā)cana // </l>
                    <l xml:id="Su.1.40.21ab">[Su.1.40.21ab] sahasroṇāpi hetūnāṃ nāmbaṣṭhādirvirecayet / </l>
                    <l xml:id="Su.1.40.21cd">[Su.1.40.21cd] tasmāttiṣṭhettu matimānāgame na tu hetuṣu // </l>
                    <l xml:id="Su.1.40">[Su.1.40] iti śrīsuśrutasaṃhitāyaṃ sūtrasthāne dravyaguṇarasavīryavipākavijñānīyo nāma catvāriṃśattamo+adhyāyaḥ // </l>
                </div>
                <div n="41" type="adhyāyaḥ" xml:id="suśrutasaṃhitā-body-div-1-div-41">
                    <head xml:id="suśrutasaṃhitā-body-div-1-div-41-head"> ekacatvāriṃśattamo+adhyāyaḥ /</head>
                    <l xml:id="Su.1.41.1">[Su.1.41.1] athāto dravyaviśeṣavijñānīyamadhyāyaṃ vyākhyāsyāmaḥ // </l>
                    <l xml:id="Su.1.41.2">[Su.1.41.2] yathovāca bhagavān dhanvantariḥ // </l>
                    <l xml:id="Su.1.41.3">[Su.1.41.3] tatra pṛthivyaptejovāyvākāśānāṃ samudāyāddravyābhinirvṛttiḥ utkarṣastvabhivyājñjalo bhavati idaṃ pārthivamidamāpyamidaṃ taijasamidaṃ vāyavyamidamākāśīyamiti // </l>
                    <l xml:id="Su.1.41.4.1">[Su.1.41.4.1] tatra sthūlasārasāndramandasthiragurukaṭhinaṃ gandhabahulamīṣatkaṣāyaṃ prāyaśo madhuramiti pārthivaṃ tat sthairyabalagauravasaṃghātopacayakaraṃ viśeṣataścādhogatisvabhāvamiti // </l>
                    <l xml:id="Su.1.41.4.2">[Su.1.41.4.2] śītastimitasnigdhamandagurusarasāndramṛdupicchilaṃ rasabahulamīṣatkaṣāyāmlalavaṇaṃ madhurarasaprāyamāpyaṃ tat snehanahlādanakledanabandhanaviṣyandanakaramiti // </l>
                    <l xml:id="Su.1.41.4.3">[Su.1.41.4.3] uṣṇatīkṣṇasūkṣmarūkṣakharalaghuviśadaṃ rūpa(ā.guṇa)bahulamīṣadamlalavaṇaṃ kaṭukarasaprāyaṃ viśeṣataścordhvagatisvabhāvamiti taijasaṃ taddahanapacanadāraṇatāpanaprakāśanaprabhāvarṇakaramiti // </l>
                    <l xml:id="Su.1.41.4.4">[Su.1.41.4.4] sūkṣmarūkṣakharaśiśiralaghuviśadaṃ sprarśabahulamīṣattiktaṃ viśeṣataḥ kaṣāyamiti vāyavīyaṃ tadvaiśadyalāghavaglapanavirūkṣaṇavicāraṇakaramiti // </l>
                    <l xml:id="Su.1.41.4.5">[Su.1.41.4.5] ślakṣṇasūkṣmamṛduvyavāyiviśadaviviktamavyaktarasaṃ śabdabahulamākāśīyaṃ tanmārdavaśauṣiryalāghavakaramiti // </l>
                    <l xml:id="Su.1.41.5">[Su.1.41.5] anena nidarśanena nānauṣadhībhūtaṃ jagati kiṃciddravyamastīti kṛtvā taṃ taṃ yuktiviśeṣamarthaṃ cābhisamīkṣya svavīryaguṇayuktāni dravyāṇi kārmukāṇi bhavanti / tāni yadā kurvanti sa kālaḥ yatkurvanti tatkarma yena kurvanti tadvīryaṃ yatra kurvanti tadadhikaranaṃ yathā kurvanti sa upāyaḥ yanniṣpādayanti tat phalamiti // </l>
                    <l xml:id="Su.1.41.6">[Su.1.41.6] tatra virecanadravyāṇi pṛthivyambuguṇabhūyiṣṭhāni pṛthivyāpo gurvyastā gurutvādadho gacchanti tasmādvirecanamadhoguṇabhūyiṣṭhamanumānāt vamanadravyāṇyagnivāyuguṇabhūyiṣṭhāni agnivāyū hi laghū laghutvācca tānyūrdhvamuttiṣṭhanti tasmādvamanamapyūrdhvaguṇabhūyiṣṭham ubhayaguṇabhūyiṣṭhamubhyatobhāgam ākāśaguṇabhūyiṣṭhaṃ saṃśamanaṃ sāṃgrāhikamanilaguṇabhūyiṣṭham anilasya śoṣaṇātmakatvāt dīpanamagniguṇabhūyiṣṭhaṃ (? tatsamānatvāt ) lekhanamanilānalaguṇabhūyiṣṭhaṃ bṛṃhaṇaṃ pṛthivyambuguṇabhūyiṣṭham evamauṣadhakarmāṇyanumānātsādhayet // </l>
                    <l xml:id="Su.1.41.7">[Su.1.41.7] bhavanti cātra / </l>
                    <l xml:id="Su.1.41.7ab">[Su.1.41.7ab] bhūtejovārijairdravyaiḥ śamaṃ yāti samīraṇaḥ / </l>
                    <l xml:id="Su.1.41.7cd">[Su.1.41.7cd] bhūmyambuvāyujaiḥ pittaṃ kṣipramāpnoti nirvṛtim // </l>
                    <l xml:id="Su.1.41.8ab">[Su.1.41.8ab] khatejonilajaiḥ śleṣmā śamameti śarīriṇām / </l>
                    <l xml:id="Su.1.41.8cd">[Su.1.41.8cd] viyatpavanajātābhyāṃ vṛddhimāpnoti mārutaḥ // </l>
                    <l xml:id="Su.1.41.9ab">[Su.1.41.9ab] āgneyameva yaddravyaṃ tena pittamudīryate / </l>
                    <l xml:id="Su.1.41.9cd">[Su.1.41.9cd] vasudhājalajātābhyāṃ balāsaḥ parivardhate // </l>
                    <l xml:id="Su.1.41.10ab">[Su.1.41.10ab] evametadguṇādhikyaṃ dravye dravye viniścitam / </l>
                    <l xml:id="Su.1.41.10cd">[Su.1.41.10cd] dviśo vā bahuśo vā+api jñātvā doṣeṣu cācaret // </l>
                    <l xml:id="Su.1.41.11">[Su.1.41.11] tatra ya ime guṇā vīryasaṃjñakāḥ śītoṣṇasnigdharūkṣamṛdutīkṣṇapicchilaviśadāsteṣāṃ tīkṣṇoṣṇāvāgneyau śītapicchilāvambuguṇabhūyiṣṭhau pṛthivyambuguṇabhūyiṣṭhaḥ snehaḥ toyākāśaguṇabhūyiṣṭhaṃ mṛdutvaṃ vāyuguṇabhūyiṣṭhaṃ raukṣyaṃ kṣitisamīraṇaguṇabhūyiṣṭhaṃ vaiśadyaṃ gurulaghuvipākāvuktaguṇau tatra uṣṇasnigdhau vātaghnau śītamṛdupicchilāḥ pittaghnāḥ tīkṣnarūkṣaviśadāḥ śleṣmaghnāḥ gurupāko vātapittaghnaḥ laghupākaḥ śleṣmaghnaḥ teṣāṃ mṛduśītoṣṇāḥ sparśagrāhyāḥ picchalaviśadau cakṣuḥsparśābhyāṃ snigdharūkṣau cakṣuṣā tīkṣṇo mukhaduḥkhotpādanāt gurupākaḥ sṛṣṭaviṇmūtratayā kaphotkleśena ca laghurbaddhaviṇmūtratayā mārutakopena ca / tatra tulyaguṇeṣu bhūteṣu rasavaiśeṣyamupalakṣayet tadyathā madhuro guruśca pārthivaḥ madhuraḥ snigdhaścāpya iti // </l>
                    <l xml:id="Su.1.41.12">[Su.1.41.12] bhavati cātra / </l>
                    <l xml:id="Su.1.41.12ab">[Su.1.41.12ab] guṇā ya uktā dravyeṣu śarīreṣvapi te tathā / </l>
                    <l xml:id="Su.1.41.12cd">[Su.1.41.12cd] sthānavṛddhikṣayāstasmāddehināṃ dravyahetukāḥ // </l>
                    <l xml:id="Su.1.41">[Su.1.41] iti suśrutasaṃhitāyāṃ sūtrasthāne dravyaviśeṣavijñānīyo nāmaikacatvāriṃśattamo+adhyāyaḥ // </l>
                </div>
                <div n="42" type="adhyāyaḥ" xml:id="suśrutasaṃhitā-body-div-1-div-42">
                    <head xml:id="suśrutasaṃhitā-body-div-1-div-42-head">dvicatvāriṃśattamo+adhyāyaḥ /</head>
                    <l xml:id="Su.1.42.1">[Su.1.42.1] athāto rasaviśeṣavijñānīyamadhyāyaṃ vyākhyāsyāmaḥ // </l>
                    <l xml:id="Su.1.42.2">[Su.1.42.2] yathovāca bhagavān dhanvantariḥ // </l>
                    <l xml:id="Su.1.42.3">[Su.1.42.3] ākāśapavanadahanatoyabhūmiṣu yathāsaṅkhyamekottaraparivṛddhāḥ śabdasparśarūparasagandhāḥ tasmādāpyo rasaḥ / parasparasaṃsargāt parasparānugrahāt parasparānupraveśācca sarveṣu sarveṣāṃ sānnidhyamasti utkarṣāpakarṣāttu grahaṇam / sa khalvāpyo rasaḥ śeṣabhūtasaṃsargādvidagdhaḥ ṣoḍhā vibhajyate tadyathā madhuro+amlo lavaṇaḥ kaṭukastiktaḥ kaṣāya iti / te ca bhūyaḥ parasparasaṃsargāttriṣaṣṭidhā bhidyante / tatra bhūmyambuguṇabāhulyānmadhuraḥ bhūmyagniguṇabāhulyādamlaḥ toyāgniguṇabāhulyāllavaṇaḥ vāyvagniguṇabāhulyātkaṭukaḥ vāyvākāśaguṇabāhulyāttiktaḥ pṛthivyanilaguṇabāhulyātkaṣāya iti // </l>
                    <l xml:id="Su.1.42.4">[Su.1.42.4] tatra madhurāmlalavaṇā vātaghnāḥ madhuratiktakaṣāyāḥ pitaghnāḥ kaṭutiktakaṣāyāḥ śleṣmaghnāḥ // </l>
                    <l xml:id="Su.1.42.5">[Su.1.42.5] tatra vāyo(ā.yu)rātmaivātmā pittamāgneyaṃ śleṣmā saumya iti // </l>
                    <l xml:id="Su.1.42.6">[Su.1.42.6] ta ete rasāḥ svayonivardhanā anyayonipraśamanāśca // </l>
                    <l xml:id="Su.1.42.7">[Su.1.42.7] kecidāhuragnīṣomīyatvājjagato rasā dvividhāḥ saumyā āgneyāśca / tatra madhuratiktakaṣāyāḥ saumyāḥ kaṭvamlalavaṇā āgneyāḥ / tatra madhurāmlalavaṇāḥ snigdhā guravaśca kaṭutiktakaṣāyā rūkṣā laghavaśca saumyāḥ śītā āgneyāścoṣṇāḥ // </l>
                    <l xml:id="Su.1.42.8.1">[Su.1.42.8.1] tatra śaityaraukṣyalāghavavaiśadyavaiṣṭambhyaguṇalakṣaṇo vāyuḥ tasya samānayoniḥ kaṣāyo rasaḥ so+asya śaityācchaityaṃ vardhayati raukṣyādraukṣyaṃ lāghavāllāghavaṃ vaiśadyādvaiśadyaṃ vaiṣṭambhyādvaiṣṭambhyamiti // </l>
                    <l xml:id="Su.1.42.8.2">[Su.1.42.8.2] auṣṇyataikṣṇyaraukṣyalāghavavaiśadyaguṇalakṣaṇaṃ pittaṃ tasya samānayoniḥ kaṭuko rasaḥ so+asyauṣṇyādauṣṇaṃ vardhayati taikṣṇyāttaikṣṇyaṃ raukṣyādraukṣyaṃ lāghavāllāghavaṃ vaiśadyādvaiśadyamiti // </l>
                    <l xml:id="Su.1.42.8.3">[Su.1.42.8.3] mādhuryasnehagauravaśaityapaicchilyaguṇalakṣaṇaḥ śleṣmā tasya samānayonirmadhuro rasaḥ so+asya mādhuryānmādhuryaṃ vardhayati snehāt snehaṃ gauravādgauravaṃ śaityācchaityaṃ paicchilyātpaicchilyamiti //</l>
                    <l xml:id="Su.1.42.8">[Su.1.42.8]{ṃ.4} tasya punaranyoniḥ kaṭuko rasaḥ sa śleṣmaṇaḥ pratyanīkatvāt kaṭukatvānmādhuryamabhibhavati raukṣyāt snehaṃ lāghavādgauravamauṣṇyācchaityaṃ vaiśadyātpaicchilyamiti / tadetannidarśanamātramuktam // </l>
                    <l xml:id="Su.1.42.9">[Su.1.42.9] rasalakṣaṇamata ūrdhvaṃ vakṣyāmaḥ tatra yaḥ paritoṣamutpādayati prahlādayati tarpayati jīvayati mukho{O.ā}palepaṃ janayati śleṣmāṇaṃ cābhivardhayati sa madhuraḥ yo dantaharṣamutpādayati mukhāsrāvaṃ janayati śraddhāṃ cotpādayati so+amlaḥ yo bhaktarucimutpādayati kaphaprasekaṃ janayati mārdavam cāpādayati sa lavaṇaḥ yo jihvāgraṃ bādhate udvegaṃ janayati śiro gṛhṇīte nāsikāṃ ca srāvayati sa kaṭukaḥ yo gale coṣamutpādayati mukhavaiśadyaṃ janayati bhaktaruciṃ cāpādyati harṣaṃ ca sa tiktaḥ yo vaktraṃ pariśoṣayati jihvāṃ stambhayati kaṇṭhaṃ badhnāti hṛdayaṃ karṣati pīḍayati ca sa kaṣāyaḥ // </l>
                    <l xml:id="Su.1.42.10.1">[Su.1.42.10.1] rasaguṇānata ūrdhvaṃ vakṣyāmaḥ tatra madhuro raso rasaraktamāṃsamedo+asthimajjaujaḥśukrastanyavardhanaścakṣuṣyaḥ keṣyo varṇyo balakṛtsandhānaḥ śoṇitarasaprasādano bālavṛddhakṣatakṣīṇahitaḥ ṣaṭpadapipīlikānāmiṣṭatamastṛṣṇāmūrcchādāhapraśamanaḥ ṣaḍindriyaprasādanaḥ kṛmikaphakaraśceti sa evaṃguṇo+apyeka evātyarthamāsevyamānaḥ kāsaśvāsālasakavamathuvadanamādhuryasvaropaghātakṛmigalagaṇḍānāpādayati tathā+arbudaślīpadabastigudopalepābhiṣyandaprabhṛtīñjanayati // </l>
                    <l xml:id="Su.1.42.10.2">[Su.1.42.10.2] amlo jaraṇaḥ pācano dīpanaḥ pavananigrahaṇo+anulomanaḥ koṣṭhavidāhī bahiḥśītaḥ kledanaḥ prāyaśo hṛdyaśceti sa evaṃguṇo+apyeka evātyarthamupasevyamāno dantaharṣanayanasaṃmīlanaromasaṃvejanakaphavilayanaśarīraśaithilyānyāpādyati tathā kṣatābhihatadagdhadaṣṭabhagnaśūnarugṇapracyutāvamūtritavisarpitacchinnabhinnaviddhotpiṣṭādīni pācayatyāgneyasvabhāvāt paridahati kaṇṭhamuro hṛdayaṃ ceti // </l>
                    <l xml:id="Su.1.42.10.3">[Su.1.42.10.3] lavaṇaḥ saṃśodhanaḥ pācano viśleṣaṇaḥ kledanaḥ śaithilyakṛduṣṇaḥ sarvarasapratyanīko mārgaviśodhanaḥ sarvaśarīrāvayavamārdavakaraśceti sa evaṃguṇo+apyeka evātyarthamāsevyamāno gātrakaṇḍūkoṭhaśophavaivarṇyapuṃstvopaghātendriyopatāpamukhākṣipākaraktapittavātaśoṇitāmlakāprabhṛtīnāpādayati // </l>
                    <l xml:id="Su.1.42.10.4">[Su.1.42.10.4] kaṭuko dīpanaḥ pācano rocanaḥ śodhanaḥ sthaulyālasyakaphakṛmiviṣakuṣṭhakaṇḍūpaśamanaḥ sandhibandhavicchedano+avasādnaḥ stanyaśukramedasāmupahantā ceti sa evaṃguṇo+apyeka evātyarthamupasevyamāno bhramamadagalatālvoṣṭhaśoṣadāhasaṃtāpabalavighātakampatodabhedakṛt karacaraṇapārśvapṛṣṭhaprabhṛtiṣu ca vātaśūlānāpādayati // </l>
                    <l xml:id="Su.1.42.10.5">[Su.1.42.10.5] tiktaśchedano rocano dīpanaḥ śodhanaḥ kaṇḍūkoṭhatṛṣṇāmūrcchājvarapraśamanaḥ stanyaśodhano viṇmūtrakledamedovasāpūyopaśoṣaṇaśceti sa evaṃguṇo+apyeka evātyarthamupasevyamāno gātramanyāstambhākṣepakārditaśiraḥśūlabhramatodabhedacchedāsyavairasyānyāpādayati // </l>
                    <l xml:id="Su.1.42.10.6">[Su.1.42.10.6]{ṃ.6} kaṣāyaḥ saṃgrāhako ropaṇaḥ stambhanaḥ śodhano lekhanaḥ śoṣaṇaḥ pīḍanaḥ kledopaśoṣaṇaśceti sa evaṃguṇo+apyeka evātyarthamupasevyamāno hṛtpīḍāsyaśoṣodarādhmānavākyagrahamanyāstambhagātrasphuraṇacumucumāyanākuñcanākṣepaṇaprabhṛtīñjanayati // </l>
                    <l xml:id="Su.1.42.11">[Su.1.42.11] ataḥ sarveṣāmeva dravyāṇyupadekṣyāmaḥ / tadyathā kākolyādiḥ kṣīraghṛtavasāmajjaśāliṣaṣṭikayavagodhūmamāṣaśṛṅgāṭakakaserukatrapusairvārukarkārukālāvukālindakatakagiloḍyapiyālapuṣkarabījakāśmaryamadhūkadrākṣākharjūrarājādanatālanālikerekṣuvikārabalātibalātmaguptāvidārīpayasyāgokṣurakakṣīramoraṭamadhūlikākūṣmāṇḍaprabhṛtīni samāsena madhuro vargaḥ dāḍimāmalakamātuluṅgāmrātakakapitthakaramardabadarakollaprācīnāmalakatintiḍīkakośāmrakabhavyapārāvatavetraphalalakucāmlavetasadantaśaṭhadadhitakrasurāśuktasauvīrakatuṣodakadhānyāmlaprabhṛtīni samāsenāmlo vargaḥ saindhavasauvarcalaviḍapākyaromakasāmudrakapaktrimayavakṣāroṣaraprasūtasuvarcikāprabhṛtīni samāsena lavaṇo vargaḥ pippalyādiḥ surasādiḥ śigrumadhuśigrumūlakalaśunasumukhaśītaśītaśivakuṣṭhadevadāruhareṇukāvalgujaphalacaṇḍāguggulumustalāṅgalakīśukanāsāpīluprabhṛtīni sālasārādiśca prāyaśaḥ kaṭuko vargaḥ āragvadhādirguḍūcyādirmaṇḍūkaparṇīvetrakarīraharidrādvayendrayavavaruṇasvādukaṇṭakasaptaparṇabṛhatīdvayaśaṅkhinīdravantītrivṛtkṛtavedhanakarkoṭakakāravellavārtākakarīrakaravīrasumanaḥśaṅkhapuṣpyapāmārgatrāyamāṇā+aśokarohiṇīvaijayantīsuvarcalāpunarnavāvṛścikālījyotiṣmatīprabhṛtīni samāsena tikto vargaḥ nyagrodhādirambaṣṭhādiḥ priyaṅvādī rodhrādistriphalā śallakījambvāmrabakulatindukaphalāni katakaśākapāṣāṇabhedakavanaspatiphalāni sālasārādiśca prāyaśaḥ kuruvakakovidārakajīvantīcillīpālaṅkyāsuniṣaṇṇakaprabhṛtīni nīvārakādayo mudgādayaśca vaidalāḥ samāsena kaṣāyo vargaḥ // </l>
                    <l xml:id="Su.1.42.12">[Su.1.42.12] tatraiteṣāṃ rasānāṃ saṃyogāstriṣaṣṭirbhavanti / tadyathā pañcadaśa dvikāḥ viṃśatistrikāḥ pañcadaśa catuṣkāḥ ṣaṭ pañcakāḥ ekaśaḥ ṣaḍrasāḥ ekaḥ ṣaṭka iti / teṣāmanyatra prayojanāni vakṣyāmaḥ // </l>
                    <l xml:id="Su.1.42.13">[Su.1.42.13] bhavati cātra / </l>
                    <l xml:id="Su.1.42.13ab">[Su.1.42.13ab] jagdhāḥ ṣaḍadhigacchanti balino vaśatāṃ rasāḥ / </l>
                    <l xml:id="Su.1.42.13cd">[Su.1.42.13cd] yathā prakupitā doṣā vaśaṃ yānti balīyasaḥ // </l>
                    <l xml:id="Su.1.42">[Su.1.42] iti suśrutasaṃhitāyāṃ sūtrasthāne rasaviśeṣavijñānīyo nāma dvācatravāriṃśattamo+adhyāyaḥ // </l>
                </div>
                <div n="43" type="adhyāyaḥ" xml:id="suśrutasaṃhitā-body-div-1-div-43">
                    <head xml:id="suśrutasaṃhitā-body-div-1-div-43-head"> tricatvāriṃśattamo+adhyāyaḥ /</head>
                    <l xml:id="Su.1.43.1">[Su.1.43.1] athāto vamanadravyavikalpavijñānīyamadhyāyaṃ vyākhyāsyāmaḥ // </l>
                    <l xml:id="Su.1.43.2">[Su.1.43.2] yathovāca bhagavān dhanvantariḥ // </l>
                    <l xml:id="Su.1.43.3">[Su.1.43.3] vamanadravyāṇāṃ phalādīnāṃ madanaphalāni śreṣṭhatamāni bhavanti / atha madanapuṣpāṇāmātapapariśuṣkāṇāṃ cūrṇaprakuñcaṃ pratyakpuṣpāsadāpuṣpīnimbakaṣāyāṇāmanyatamenāloḍya madhusaindhavayuktāṃ puṣpacūrṇamātrāṃ pāyayitvā vāmayet / madanaśalāṭucūrṇānyevaṃ vā bakularamyakopayuktāni madhulavaṇayuktānyabhiprataptāni madanaśalāṭucūrṇasiddhāṃ vā tilataṇḍulayavāgūm / nirvṛttānāṃ vā nātiharitapāṇḍūnāṃ kuśamūḍhāvabaddhamṛdgomayapraliptānāṃ yavatuṣamudgamāṣaśālyādidhānyarāśāvaṣṭarātroṣitaklinnabhinnānāṃ phalānāṃ phalapippalīruddhṛtyātape śoṣayet tāsāṃ dadhimadhupalalavimṛditapariśuṣkāṇāṃ subhājanasthānāmantarnakhamuṣṭimuṣṇe yaṣṭīmadhukakaṣāye kovidārādīnāmanyatame vā kaṣāye pramṛdya rātriparyuṣitaṃ madhusaindhavayuktamāśīrbhirabhimantritamudaṅnukhaḥ prāṅnukhamāturaṃ pāyayedanena mantreṇābhimantrya --- </l>
                    <l xml:id="Su.1.43.3.1ab">[Su.1.43.3.1ab] brahmadakṣāśvirudrendrabhūcandrārkānalānilāḥ / </l>
                    <l xml:id="Su.1.43.3.1cd">[Su.1.43.3.1cd] ṛṣayaḥ sauṣadhigrāmā bhūtasaṃghāśca pāntu te // </l>
                    <l xml:id="Su.1.43.3.2ab">[Su.1.43.3.2ab] rasāyanamivarṣīṇāṃ devānāmamṛtaṃ yathā / </l>
                    <l xml:id="Su.1.43.3.2cd">[Su.1.43.3.2cd] sudhevottamanāgānāṃ bhaiṣajyamidamastu te // viśeṣeṇa śleṣmajvarapratiśyāyāntarvidradhiṣu apravartamāne vā doṣe pippalīvacāgaurasarṣapakalkonmiśraiḥ salavaṇaistuṣāmbubhiḥ punaḥ punaḥ pravartayedāsamyagvāntalakṣaṇāditi / madanaphalamajjacūrṇaṃ vā tatkvāthaparibhāvitaṃ madanaphalakaṣāyeṇa madanaphalamajjasiddhasya vā payasaḥ santānikāṃ kṣaudrayuktāṃ madanaphalamajjasiddhaṃ vā payaḥ madanaphalamajjasiddhena vā payasā yavāgūm adhobhāgāsṛkpittahṛddāhayoḥ madanaphalamajjasiddhasya vā payaso dadhibhāvamupagatasya dadhyuttaraṃ dadhi vā kaphaprasekacchardimūrcchātamakeṣu madanaphalamajjarasaṃ bhallātakasnehavadādāya phāṇitībhūtaṃ lehayet ātapapariśuṣkaṃ vā tameva jīvantīkaṣāyeṇa pitte kaphasthānagate madanaphalamajjakvāthaṃ vā pippalyādipratīvāpaṃ taccūrṇaṃ vā nimbarūpikākaṣāyayoranyatareṇa saṃtarpaṇakaphajavyādhiharaṃ madanaphalamajjacūrṇaṃ vā madhukakāśmaryadrākṣākaṣāyeṇa / madanaphalavidhānamuktam // </l>
                    <l xml:id="Su.1.43.4">[Su.1.43.4] jīmūtakakusumacūrṇaṃ pūrvavadeva kṣīreṇa nirvṛtteṣu kṣīrayavāgūṃ romaśeṣu santānikāṃ aromaśeṣu dadhyuttaraṃ haritapāṇḍuṣu dadhi tatkaṣāyasaṃsṛṣṭāṃ vā surāṃ kaphārocakakāsaśvāsapāṇḍurogayakṣmasu paryāgateṣu madanaphalamajjavadupayogaḥ // </l>
                    <l xml:id="Su.1.43.5">[Su.1.43.5] tadvadeva kuṭajaphalavidhānam // </l>
                    <l xml:id="Su.1.43.6">[Su.1.43.6] kṛtavedhanānāmapyeṣa eva kalpaḥ // </l>
                    <l xml:id="Su.1.43.7">[Su.1.43.7] ikṣvākukusumacūrṇaṃ vā pūrvavat evaṃ kṣīreṇa kāsaśvāsacchardikapharogeṣūpayogaḥ // </l>
                    <l xml:id="Su.1.43.8">[Su.1.43.8] dhāmārgavasyāpi madanaphalamajjavadupayogo viśeṣatastu garagulmodarakāsaśvāsaśleṣmāmayeṣu vāyau ca kaphasthānagate // </l>
                    <l xml:id="Su.1.43.9">[Su.1.43.9] kṛtavedhanaphalapippalīnāṃ vamanadravyakaṣāyaparipītānāṃ bahuśaścūrṇamutpalādiṣu dattamāghrātaṃ vāmayati tattvanavabaddhadoṣeṣu yavāgūmākaṇṭhātpītavatsu ca vidadhyāt / vamanavirecanaśirovirecanadravyāṇyevaṃ vā pradhānatamāni bhavanti // </l>
                    <l xml:id="Su.1.43.10">[Su.1.43.10] bhavataścātra / </l>
                    <l xml:id="Su.1.43.10ab">[Su.1.43.10ab] vamanadravyayogāṇāṃ digiyaṃ saṃprakīrtitā / </l>
                    <l xml:id="Su.1.43.10cd">[Su.1.43.10cd] tāṃ vibhajya yathāvyādhi kālaśaktiviniścayāt // </l>
                    <l xml:id="Su.1.43.11ab">[Su.1.43.11ab] kaṣāyaiḥ svarasaiḥ kalkaiścūrṇairapi ca buddhimān / </l>
                    <l xml:id="Su.1.43.11cd">[Su.1.43.11cd] peyalehyādyabhojyeṣu vamanānyupakalpayet // </l>
                    <l xml:id="Su.1.43">[Su.1.43] iti suśrutasaṃhitāyāṃ sūtrasthāne vamanadravyavikalpavijñānīyo nāma tricatvāriṃśattamo+adhyāyaḥ // </l>
                </div>
                <div n="44" type="adhyāyaḥ" xml:id="suśrutasaṃhitā-body-div-1-div-44">
                    <head xml:id="suśrutasaṃhitā-body-div-1-div-44-head"> catuścatvāriṃśattamo+adhyāyaḥ /</head>
                    <l xml:id="Su.1.44.1">[Su.1.44.1] athāto virecanadravyavikalpavijñānīyamadhyāyaṃ vyākhyāsyāmaḥ // </l>
                    <l xml:id="Su.1.44.2">[Su.1.44.2] yathovāca bhagavān dhanvantariḥ // </l>
                    <l xml:id="Su.1.44.3ab">[Su.1.44.3ab] aruṇābhaṃ trivṛnmūlaṃ śreṣṭhaṃ mūlavirecane / </l>
                    <l xml:id="Su.1.44.3cd">[Su.1.44.3cd] pradhānaṃ tilvakastvakṣu phaleṣvapi harītakī // </l>
                    <l xml:id="Su.1.44.4ab">[Su.1.44.4ab] taileṣveraṇḍajaṃ tailaṃ svarase kāravellikā / </l>
                    <l xml:id="Su.1.44.4cd">[Su.1.44.4cd] sudhāpayaḥ payaḥsūktamiti prādhānyasaṃgrahaḥ / </l>
                    <l xml:id="Su.1.44.4ef">[Su.1.44.4ef] teṣāṃ vidhānaṃ vakṣyāmi yathāvadanupūrvaśaḥ // </l>
                    <l xml:id="Su.1.44.5ab">[Su.1.44.5ab] vairecanadravyarasānupītaṃ mūlaṃ mahattraivṛtamastadoṣam / </l>
                    <l xml:id="Su.1.44.5cd">[Su.1.44.5cd] cūrṇīkṛtam saindhavanāgarāḍhyamamlaiḥ pibenmārutarogajuṣṭaḥ // </l>
                    <l xml:id="Su.1.44.6ab">[Su.1.44.6ab] ikṣorvikārairmadhurai rasaistat paitte gade kṣīrayutaṃ pibecca / </l>
                    <l xml:id="Su.1.44.6cd">[Su.1.44.6cd] guḍūcyariṣṭatriphalārasena savyoṣamūtraṃ kaphaje pibettat // </l>
                    <l xml:id="Su.1.44.7ab">[Su.1.44.7ab] trivarṇakatryūṣaṇayuktametadguḍena lihyādanavena cūrṇam / </l>
                    <l xml:id="Su.1.44.7cd">[Su.1.44.7cd] prasthe ca tanmūlarasasya dattvā tanmūlakalkaṃ kuḍavapramāṇam // </l>
                    <l xml:id="Su.1.44.8ab">[Su.1.44.8ab] karṣonmite saindhanāgare ca vipācya kalkīkṛtametadadyāt / </l>
                    <l xml:id="Su.1.44.8cd">[Su.1.44.8cd] tatkalkabhāgaḥ samahauṣadhārdhaḥ sasaindhavo mūtrayutaśca peyaḥ // </l>
                    <l xml:id="Su.1.44.9ab">[Su.1.44.9ab] samāstrivṛnnāgarakābhayāḥ syurbhāgārdhakaṃ pūgaphalaṃ supakvam / </l>
                    <l xml:id="Su.1.44.9cd">[Su.1.44.9cd] viḍaṅgasāro maricaṃ sadāru yogaḥ sasindhūdbhavamūtrayuktaḥ // </l>
                    <l xml:id="Su.1.44.10ab">[Su.1.44.10ab] virecanadravyabhavaṃ tu cūrṇaṃ rasena teṣāṃ bhiṣajā vimṛdya / </l>
                    <l xml:id="Su.1.44.10cd">[Su.1.44.10cd] tanmūlasiddhena ca sarpiṣā+āktaṃ sevyaṃ tadājye guṭikīkṛtaṃ ca // </l>
                    <l xml:id="Su.1.44.11ab">[Su.1.44.11ab] guḍe ca pākābhimukhe nidhāya cūrṇīkṛtaṃ samyagidaṃ vipācya / </l>
                    <l xml:id="Su.1.44.11cd">[Su.1.44.11cd] śītaṃ trijātāktamatho vimṛdya yogānurūpā guṭikāḥ prayogyāḥ // </l>
                    <l xml:id="Su.1.44.12ab">[Su.1.44.12ab] vairekīyadravyacūrṇasya bhāgaṃ siddhaṃ sārdhaṃ kvāthabhāgaiścaturbhiḥ / </l>
                    <l xml:id="Su.1.44.12cd">[Su.1.44.12cd] āmṛdnīyāt sarpiṣā tacchṛtena tatkvāthoṣmasveditaṃ sāmitaṃ ca // </l>
                    <l xml:id="Su.1.44.13ab">[Su.1.44.13ab] pākaprāpte phāṇite cūrṇitaṃ tat kṣiptaṃ pakvaṃ cāvatārya prayatnāt / </l>
                    <l xml:id="Su.1.44.13cd">[Su.1.44.13cd] śītībhūtā modakā hṛdyagandhāḥ kāryāstvete bhakṣyakalpāḥ samāsāt // </l>
                    <l xml:id="Su.1.44.14ab">[Su.1.44.14ab] rasena teṣāṃ paribhāvya mudgān yūṣaḥ sasindhūdbhavasarpiriṣṭaḥ / </l>
                    <l xml:id="Su.1.44.14cd">[Su.1.44.14cd] vairecane+anyairapi vaidalaiḥ syādevaṃ vidadhyādvamanauṣadhaiśca // </l>
                    <l xml:id="Su.1.44.15ab">[Su.1.44.15ab] bhittvā dvidhekṣuṃ parilipya kalkaistribhaṇḍijātaiḥ pratibadhya rajjvā / </l>
                    <l xml:id="Su.1.44.15cd">[Su.1.44.15cd] pakvaṃ ca samyak puṭapākayuktyā khādettu taṃ pittagadī suśītam // </l>
                    <l xml:id="Su.1.44.16ab">[Su.1.44.16ab] sitājagandhātvakkṣīrīvidārītrivṛtāḥ samāḥ / </l>
                    <l xml:id="Su.1.44.16cd">[Su.1.44.16cd] lihyānmadhughṛtābhyāṃ tu tṛḍdāhajvaraśāntaye // </l>
                    <l xml:id="Su.1.44.17ab">[Su.1.44.17ab] śarkarākṣaudrasaṃyuktaṃ trivṛccūrṇāvacūrṇitam / </l>
                    <l xml:id="Su.1.44.17cd">[Su.1.44.17cd] recanaṃ sukumārāṇāṃ tvakpatramaricāṃśakam // </l>
                    <l xml:id="Su.1.44.18ab">[Su.1.44.18ab] pacellehaṃ sitākṣaudrapalārdhakuḍavānvitam / </l>
                    <l xml:id="Su.1.44.18cd">[Su.1.44.18cd] trivṛccūrṇayutaṃ śītaṃ pittaghnaṃ tadvirecanam // </l>
                    <l xml:id="Su.1.44.19ab">[Su.1.44.19ab] trivṛcchyāmākṣāraśuṇṭhīpippalīrmadhunā+āpnuyāt / </l>
                    <l xml:id="Su.1.44.19cd">[Su.1.44.19cd] sarvaśleṣmavikārāṇāṃ śreṣṭhametadvirecanam // </l>
                    <l xml:id="Su.1.44.20ab">[Su.1.44.20ab] bījāḍhyapathyākāśmaryadhātrīdāḍimakolajān / </l>
                    <l xml:id="Su.1.44.20cd">[Su.1.44.20cd] tailabhṛṣṭān rasānamlaphalairāvāpya sādhayet // </l>
                    <l xml:id="Su.1.44.21ab">[Su.1.44.21ab] ghanībhūtaṃ trisaugandhyaṃ trivṛtkṣaudrasamanvitam / </l>
                    <l xml:id="Su.1.44.21cd">[Su.1.44.21cd] lehyametatkaphaprāyaiḥ sukumārairvirecanam // </l>
                    <l xml:id="Su.1.44.22ab">[Su.1.44.22ab] nīlītulyaṃ tvagelaṃ ca taistrivṛtsasitopalā / </l>
                    <l xml:id="Su.1.44.22cd">[Su.1.44.22cd] cūrṇaṃ saṃtarpaṇaṃ kṣaudraphalāmlaṃ sannipātanut // </l>
                    <l xml:id="Su.1.44.23ab">[Su.1.44.23ab] trivṛcchyāmāsitākṛṣṇātriphalāmākṣikaiḥ samaiḥ / </l>
                    <l xml:id="Su.1.44.23cd">[Su.1.44.23cd] modakāḥ sannipātordhvaraktapittajvarāpahāḥ // </l>
                    <l xml:id="Su.1.44.24ab">[Su.1.44.24ab] trivṛdbhāgāstrayaḥ proktāstriphalā tatsamā tathā / </l>
                    <l xml:id="Su.1.44.24cd">[Su.1.44.24cd] kṣārakṛṣṇāviḍaṅgāni saṃcūrṇya madhusarpiṣā // </l>
                    <l xml:id="Su.1.44.25ab">[Su.1.44.25ab] lihyādguḍena guṭikāḥ kṛtvā vā+apyatha bhakṣayet / </l>
                    <l xml:id="Su.1.44.25cd">[Su.1.44.25cd] kaphavātakṛtān gulmān plīhodarahalīmakān // </l>
                    <l xml:id="Su.1.44.26ab">[Su.1.44.26ab] hantyanyānapi cāpyetannirapāyaṃ virecanam / </l>
                    <l xml:id="Su.1.44.26cd">[Su.1.44.26cd] cūrṇaṃ śyāmātrivṛnnīlī kaṭvī mustā durālabhā // </l>
                    <l xml:id="Su.1.44.27ab">[Su.1.44.27ab] cavyendrabījaṃ triphalā sarpirmāṃsarasāmbubhiḥ / </l>
                    <l xml:id="Su.1.44.27cd">[Su.1.44.27cd] pītaṃ virecanaṃ taddhi rūkṣāṇāmapi śasyate // </l>
                    <l xml:id="Su.1.44.28ab">[Su.1.44.28ab] vairecanikaniḥkvāthabhāgāḥ śītāstrayo matāḥ / </l>
                    <l xml:id="Su.1.44.28cd">[Su.1.44.28cd] dvau phāṇitasya taccāpi punaragnāvadhiśrayet // </l>
                    <l xml:id="Su.1.44.29ab">[Su.1.44.29ab] tat sādhusiddhaṃ vijñāya śītaṃ kṛtvā nidhāpayet / </l>
                    <l xml:id="Su.1.44.29cd">[Su.1.44.29cd] kalase kṛtasaṃskāre vibhajyartū himāhimau // </l>
                    <l xml:id="Su.1.44.30ab">[Su.1.44.30ab] māsādūrdhvaṃ jātarasaṃ madhugandhaṃ varāsavam / </l>
                    <l xml:id="Su.1.44.30cd">[Su.1.44.30cd] pibedasāveva vidhiḥ kṣāramūtrāsaveṣvapi // </l>
                    <l xml:id="Su.1.44.31ab">[Su.1.44.31ab] vairecanikamūlāṇāṃ kvāthe māṣān subhāvitān / </l>
                    <l xml:id="Su.1.44.31cd">[Su.1.44.31cd] sudhautāṃstatkaṣāyeṇa śālīnāṃ cāpi taṇḍulān // </l>
                    <l xml:id="Su.1.44.32ab">[Su.1.44.32ab] avakṣudyaikataḥ piṇḍān kṛtvā śuṣkān sucūrṇitān / </l>
                    <l xml:id="Su.1.44.32cd">[Su.1.44.32cd] śālitaṇḍulacūrṇaṃ ca tatkaṣāyoṣmasādhitam // </l>
                    <l xml:id="Su.1.44.33ab">[Su.1.44.33ab] tasya piṣṭasya bhāgāṃstrīn kiṇvabhāgavimiśritān / </l>
                    <l xml:id="Su.1.44.33cd">[Su.1.44.33cd] maṇḍodakārthe kvāthaṃ ca dadyāttatsarvamekataḥ // </l>
                    <l xml:id="Su.1.44.34ab">[Su.1.44.34ab] nidadhyātkalase tāṃ tu surāṃ jātarasāṃ pibet / </l>
                    <l xml:id="Su.1.44.34cd">[Su.1.44.34cd] eṣa eva surākalpo vamaneṣvapi kīrtitaḥ // </l>
                    <l xml:id="Su.1.44.35ab">[Su.1.44.35ab] mūlāni trivṛdādīnāṃ prathamasya gaṇasya ca / </l>
                    <l xml:id="Su.1.44.35cd">[Su.1.44.35cd] mahataḥ pañcamūlasya mūrvāśārṅgaṣṭayorapi // </l>
                    <l xml:id="Su.1.44.36ab">[Su.1.44.36ab] sudhāṃ haimavatīṃ caiva triphalātiviṣe vacām / </l>
                    <l xml:id="Su.1.44.36cd">[Su.1.44.36cd] saṃhṛtyaitāni bhāgau dvau kārayedekametayoḥ // </l>
                    <l xml:id="Su.1.44.37ab">[Su.1.44.37ab] kuryānniḥkvāthamekasminnekasmiṃścūrṇameva tu / </l>
                    <l xml:id="Su.1.44.37cd">[Su.1.44.37cd] kṣuṇṇāṃstasmiṃstu niḥkvāthe bhāvayedbahuśo yavān // </l>
                    <l xml:id="Su.1.44.38ab">[Su.1.44.38ab] śuṣkāṇāṃ mṛdubhṛṣṭānāṃ teṣāṃ bhāgāstrayo matāḥ / </l>
                    <l xml:id="Su.1.44.38cd">[Su.1.44.38cd] caturthaṃ bhāgamāvāpya cūrṇānāmanu(ā.tra)kīrtitam // </l>
                    <l xml:id="Su.1.44.39ab">[Su.1.44.39ab] prakṣipya kalase samyak samastaṃ tadanantaram / </l>
                    <l xml:id="Su.1.44.39cd">[Su.1.44.39cd] teṣāmeva kaṣāyeṇa śītalena suyojitam // </l>
                    <l xml:id="Su.1.44.40ab">[Su.1.44.40ab] pūrvavatsannidadhyāttu jñeyaṃ sauvīrakaṃ hi tat / </l>
                    <l xml:id="Su.1.44.40cd">[Su.1.44.40cd] pūrvoktaṃ vargamāhṛtya dvidhā kṛtvaikametayoḥ // </l>
                    <l xml:id="Su.1.44.41ab">[Su.1.44.41ab] bhāgaṃ saṃkṣudya saṃsṛjya yavaiḥ sthālyāmadhiśrayet / </l>
                    <l xml:id="Su.1.44.41cd">[Su.1.44.41cd] ajaśṛṅgyāḥ kaṣāyeṇa tamabhyāsicya sādhayet // </l>
                    <l xml:id="Su.1.44.42ab">[Su.1.44.42ab] susiddhāṃścāvatāryaitānauṣadhibhyo vivecayet / </l>
                    <l xml:id="Su.1.44.42cd">[Su.1.44.42cd] vimṛdya satuṣān samyak tatastān pūrvavanmitān // </l>
                    <l xml:id="Su.1.44.43ab">[Su.1.44.43ab] pūrvoktauṣadhabhāgasya cūrṇaṃ dattvā tu pūrvavat / </l>
                    <l xml:id="Su.1.44.43cd">[Su.1.44.43cd] tenaiva saha yūṣeṇa kalase pūrvavatkṣipet // </l>
                    <l xml:id="Su.1.44.44ab">[Su.1.44.44ab] jñātvā jātarasaṃ cāpi tattuṣodakamādiśet / </l>
                    <l xml:id="Su.1.44.44cd">[Su.1.44.44cd] tuṣāmbusauvīrakayorvidhireṣa prakīrtitaḥ // </l>
                    <l xml:id="Su.1.44.45ab">[Su.1.44.45ab] ṣaḍrātrāt saptarātrādvā te ca peye prakīrtite / </l>
                    <l xml:id="Su.1.44.45cd">[Su.1.44.45cd] vairecaneṣu sarveṣu trivṛnmūlavidhiḥ smṛtaḥ // </l>
                    <l xml:id="Su.1.44.46ab">[Su.1.44.46ab] dantīdravantyormūlāni viśeṣānmṛtkuśāntare / </l>
                    <l xml:id="Su.1.44.46cd">[Su.1.44.46cd] pippalīkṣaudrayutkāni svinnānyuddhṛtya śoṣayet // </l>
                    <l xml:id="Su.1.44.47ab">[Su.1.44.47ab] tatastrivṛdvidhānena yojayecchleṣmapittayoḥ / </l>
                    <l xml:id="Su.1.44.47cd">[Su.1.44.47cd] tayoḥ kalkakaṣāyābhyāṃ cakratailaṃ vipācayet // </l>
                    <l xml:id="Su.1.44.48ab">[Su.1.44.48ab] sarpiśca pakvaṃ vīsarpakakṣādāhālajīrjayet / </l>
                    <l xml:id="Su.1.44.48cd">[Su.1.44.48cd] mehagulmānilaśleṣmavibandhāṃstailameva ca // </l>
                    <l xml:id="Su.1.44.49ab">[Su.1.44.49ab] catuḥsnehaṃ śakṛcchukravātasaṃrodhajā rujaḥ / </l>
                    <l xml:id="Su.1.44.49cd">[Su.1.44.49cd] dantīdravantīmaricakanakāhvayavāsakaiḥ // </l>
                    <l xml:id="Su.1.44.50ab">[Su.1.44.50ab] viśvabheṣajamṛdvīkācitrakairmūtrabhāvitam / </l>
                    <l xml:id="Su.1.44.50cd">[Su.1.44.50cd] saptāhaṃ sarpiṣā cūrṇaṃ yojyametadvirecanam // </l>
                    <l xml:id="Su.1.44.51ab">[Su.1.44.51ab] jīrṇe santarpaṇaṃ kṣaudraṃ pittaśleṣmarujāpaham / </l>
                    <l xml:id="Su.1.44.51cd">[Su.1.44.51cd] ajīrṇapārśvarukpāṇḍuplīhodaranibarhaṇam // </l>
                    <l xml:id="Su.1.44.52ab">[Su.1.44.52ab] guḍasyāṣṭapale pathyā viṃśatiḥ syuḥ palaṃ palam / </l>
                    <l xml:id="Su.1.44.52cd">[Su.1.44.52cd] dantīcitrakayoḥ karṣau pippalītrivṛtordaśa // </l>
                    <l xml:id="Su.1.44.53ab">[Su.1.44.53ab] kṛtvaitānmodakānekaṃ daśame daśame+ahani / </l>
                    <l xml:id="Su.1.44.53cd">[Su.1.44.53cd] tataḥ khādeduṣṇatoyasevī niryantraṇāstvime // </l>
                    <l xml:id="Su.1.44.54ab">[Su.1.44.54ab] doṣaghnā grahaṇīpāṇḍurogārśaḥkuṣṭhanāśanāḥ / </l>
                    <l xml:id="Su.1.44.54cd">[Su.1.44.54cd] vyoṣaṃ trijātakaṃ mustā viḍaṅgāmalake tathā // </l>
                    <l xml:id="Su.1.44.55ab">[Su.1.44.55ab] navaitāni samāṃśāni trivṛdaṣṭaguṇāni vai / </l>
                    <l xml:id="Su.1.44.55cd">[Su.1.44.55cd] ślakṣṇacūrṇīkṛtānīha dantībhāgadvayaṃ tathā // </l>
                    <l xml:id="Su.1.44.56ab">[Su.1.44.56ab] sarvāṇi cūrṇitānīha gālitāni vimiśrayet / </l>
                    <l xml:id="Su.1.44.56cd">[Su.1.44.56cd] ṣaḍbhiśca śarkarābhāgairīṣatsaindhavamākṣikaiḥ // </l>
                    <l xml:id="Su.1.44.57ab">[Su.1.44.57ab] piṇḍitam bhakṣayitvā tu tataḥ śītāmbu pāyayet / </l>
                    <l xml:id="Su.1.44.57cd">[Su.1.44.57cd] bastiruktṛḍjvaracchardiśoṣapāṇḍubhramāpaham // </l>
                    <l xml:id="Su.1.44.58ab">[Su.1.44.58ab] niryantraṇamidaṃ sarvaṃ viṣaghnaṃ tu virecanam / </l>
                    <l xml:id="Su.1.44.58cd">[Su.1.44.58cd] rivṛdaṣṭakasaṃjño+ayaṃ praśastaḥ pittarogiṇām // </l>
                    <l xml:id="Su.1.44.59ab">[Su.1.44.59ab] bhakṣyaḥ kṣīrānupāno vā pittaśleṣmāturairnaraiḥ / </l>
                    <l xml:id="Su.1.44.59cd">[Su.1.44.59cd] bhakṣyarūpasadharmatvādāḍhyeṣveva vidhīyate // </l>
                    <l xml:id="Su.1.44.60ab">[Su.1.44.60ab] tilvaksya tvacaṃ bāhyāmantarvalkavivarjitām / </l>
                    <l xml:id="Su.1.44.60cd">[Su.1.44.60cd] cūrṇayitvā tu dvau bhāgau tatkaṣāyeṇa gālayet // </l>
                    <l xml:id="Su.1.44.61ab">[Su.1.44.61ab] tṛtīyaṃ bhāvitaṃ tena bhāgaṃ śuṣkaṃ tu bhāvitam / </l>
                    <l xml:id="Su.1.44.61cd">[Su.1.44.61cd] daśamūlīkaṣāyeṇa trivṛdvatsaṃprayojayet // </l>
                    <l xml:id="Su.1.44.62ab">[Su.1.44.62ab] vidhānaṃ tvakṣu nirdiṣṭaṃ phalānāmatha vakṣyate / </l>
                    <l xml:id="Su.1.44.62cd">[Su.1.44.62cd] harītakyāḥ phalaṃ tvasthivimuktaṃ doṣavarjitam // </l>
                    <l xml:id="Su.1.44.63ab">[Su.1.44.63ab] yojyaṃ trivṛdvidhānena sarvavyādhinibarhaṇam / </l>
                    <l xml:id="Su.1.44.63cd">[Su.1.44.63cd] rasāyanaṃ paraṃ medhyaṃ duṣṭāntarvraṇaśodhanam // </l>
                    <l xml:id="Su.1.44.64ab">[Su.1.44.64ab] harītakī viḍaṅgāni saindhavaṃ nāgaraṃ trivṛt / </l>
                    <l xml:id="Su.1.44.64cd">[Su.1.44.64cd] maricāni ca tatsarvaṃ gomūtreṇa virecanam // </l>
                    <l xml:id="Su.1.44.65ab">[Su.1.44.65ab] harītakī bhadradāru kuṣṭhaṃ pūgaphalaṃ tathā / </l>
                    <l xml:id="Su.1.44.65cd">[Su.1.44.65cd] saindhavaṃ śṛṅgaveraṃ ca gomūtreṇa virecanam // </l>
                    <l xml:id="Su.1.44.66ab">[Su.1.44.66ab] nīlinīphalacūrṇaṃ ca nāgarābhayayostathā / </l>
                    <l xml:id="Su.1.44.66cd">[Su.1.44.66cd] lihyādguḍena salilaṃ paścāduṣṇaṃ pibennaraḥ // </l>
                    <l xml:id="Su.1.44.67ab">[Su.1.44.67ab] pippalyādikaṣāyeṇa pibetpiṣṭāṃ harītakīm / </l>
                    <l xml:id="Su.1.44.67cd">[Su.1.44.67cd] saindhavopahitāṃ sadya eṣa yogo virecayet // </l>
                    <l xml:id="Su.1.44.68ab">[Su.1.44.68ab] harītakī bhakṣyamāṇā nāgareṇa guḍena vā / </l>
                    <l xml:id="Su.1.44.68cd">[Su.1.44.68cd] saidhavopahitā vā+api sātatyenāgnidīpanī // </l>
                    <l xml:id="Su.1.44.69ab">[Su.1.44.69ab] vātānulomanī vṛṣyā cendriyāṇāṃ prasādanī / </l>
                    <l xml:id="Su.1.44.69cd">[Su.1.44.69cd] santarpaṇakṛtān rogān prāyo hanti harītakī // </l>
                    <l xml:id="Su.1.44.70ab">[Su.1.44.70ab] śītamāmalakaṃ rūkṣaṃ pittamedaḥkaphāpaham / </l>
                    <l xml:id="Su.1.44.70cd">[Su.1.44.70cd] bibhītakamanuṣṇaṃ tu kaphapittanibarhaṇam // </l>
                    <l xml:id="Su.1.44.71ab">[Su.1.44.71ab] trīṇyapyamlakaṣāyāṇi satiktamadhurāṇi ca / </l>
                    <l xml:id="Su.1.44.71cd">[Su.1.44.71cd] triphalā sarvarogaghnī tribhāgaghṛtamūrcchitā // </l>
                    <l xml:id="Su.1.44.72ab">[Su.1.44.72ab] vayasaḥ sthāpanaṃ cāpi kuryāt saṃtatasevitā / </l>
                    <l xml:id="Su.1.44.72cd">[Su.1.44.72cd] harītakīvidhānena phalānyevaṃ prayojayet // </l>
                    <l xml:id="Su.1.44.73ab">[Su.1.44.73ab] virecanāni sarvāṇi viśeṣāccaturaṅgulāt / </l>
                    <l xml:id="Su.1.44.73cd">[Su.1.44.73cd] phalaṃ kāle samuddhṛtya sikatāyāṃ nidhāpayet // </l>
                    <l xml:id="Su.1.44.74ab">[Su.1.44.74ab] saptāhamātape śuṣkaṃ tato majjānamuddharet / </l>
                    <l xml:id="Su.1.44.74cd">[Su.1.44.74cd] tailaṃ grāhyaṃ jale paktvā tilavadvā prapīḍya ca // </l>
                    <l xml:id="Su.1.44.75ab">[Su.1.44.75ab] tasyopayogo bālānāṃ yāvadvarṣāṇi dvādaśa / </l>
                    <l xml:id="Su.1.44.75cd">[Su.1.44.75cd] lihyāderaṇḍatailena kuṣṭhatrikaṭukānvitam // </l>
                    <l xml:id="Su.1.44.76ab">[Su.1.44.76ab] sukhodakaṃ cānupibedeṣa yogo virecayet / </l>
                    <l xml:id="Su.1.44.76cd">[Su.1.44.76cd] eraṇḍatailaṃ triphalākvāthena triguṇena tu // </l>
                    <l xml:id="Su.1.44.77ab">[Su.1.44.77ab] yuktaṃ pītaṃ tathā kṣīrarasābhyāṃ tu virecayet / </l>
                    <l xml:id="Su.1.44.77cd">[Su.1.44.77cd] bālavṛddhakṣatakṣīṇasukumāreṣu yojitam // </l>
                    <l xml:id="Su.1.44.78ab">[Su.1.44.78ab] phalānāṃ vidhiruddiṣṭaḥ kṣīrāṇāṃ śṛṇu suśruta / </l>
                    <l xml:id="Su.1.44.78cd">[Su.1.44.78cd] virecanānāṃ tīkṣṇānāṃ payaḥ saudhaṃ paraṃ matam // </l>
                    <l xml:id="Su.1.44.79ab">[Su.1.44.79ab] ajñaprayuktaṃ taddhanti viṣavat karmavibhramāt / </l>
                    <l xml:id="Su.1.44.79cd">[Su.1.44.79cd] vijānatā prayuktaṃ tu mahāntamapi saṃcayam // </l>
                    <l xml:id="Su.1.44.80ab">[Su.1.44.80ab] bhinattyāśveva doṣāṇāṃ rogān hanti ca dustarān / </l>
                    <l xml:id="Su.1.44.80cd">[Su.1.44.80cd] mahatyāḥ pañcamūlyāstu bṛhatyoścaikaśaḥ pṛthak // </l>
                    <l xml:id="Su.1.44.81ab">[Su.1.44.81ab] kaṣāyaiḥ samabhāgaṃ tu tadaṅgārairviśoṣitam / </l>
                    <l xml:id="Su.1.44.81cd">[Su.1.44.81cd] amlādimiḥ pūrvavattu prayojyaṃ kolasaṃmitam // </l>
                    <l xml:id="Su.1.44.82ab">[Su.1.44.82ab] mahāvṛkṣapayaḥ pītairyavāgūstaṇḍulaiḥ kṛtā / </l>
                    <l xml:id="Su.1.44.82cd">[Su.1.44.82cd] pītā virecayatyāśu guḍenotkārikā kṛtā // </l>
                    <l xml:id="Su.1.44.83ab">[Su.1.44.83ab] leho vā sādhitaḥ samyak snuhīkṣīrapayoghṛtaiḥ / </l>
                    <l xml:id="Su.1.44.83cd">[Su.1.44.83cd] bhāvitāstu snuhīkṣīre pippalyo lavaṇānvitāḥ // </l>
                    <l xml:id="Su.1.44.84ab">[Su.1.44.84ab] cūrṇaṃ kāmpillakaṃ vā+api tatpītaṃ guṭikīkṛtam / </l>
                    <l xml:id="Su.1.44.84cd">[Su.1.44.84cd] saptalā śaṅkhinī dantī trivṛdāragvadhaṃ gavām // </l>
                    <l xml:id="Su.1.44.85ab">[Su.1.44.85ab] mūtreṇāplāvya saptāhaṃ snuhīkṣīre tataḥ param / </l>
                    <l xml:id="Su.1.44.85cd">[Su.1.44.85cd] kīrṇaṃ tenaiva cūrṇena mālyaṃ vasanameva ca // </l>
                    <l xml:id="Su.1.44.86ab">[Su.1.44.86ab] āghrāyāvṛtya vā samyaṅnṛdukoṣṭho viricyate / </l>
                    <l xml:id="Su.1.44.86cd">[Su.1.44.86cd] kṣīratvakadphalamūlānāṃ vidhānaiḥ parikīrtitaiḥ / </l>
                    <l xml:id="Su.1.44.86ef">[Su.1.44.86ef] avekṣya samyagrogādīn yathāvadupayojayet // </l>
                    <l xml:id="Su.1.44.87ab">[Su.1.44.87ab] trivṛcchāṇamitāstisrastisraśca triphalātvacaḥ / </l>
                    <l xml:id="Su.1.44.87cd">[Su.1.44.87cd] viḍaṅgapippalīkṣaraśāṇāstisraśca cūrṇitāḥ // </l>
                    <l xml:id="Su.1.44.88ab">[Su.1.44.88ab] lihyāt sarpirmadhubhyāṃ ca modakaṃ vā guḍena vā / </l>
                    <l xml:id="Su.1.44.88cd">[Su.1.44.88cd] bhakṣayenniṣparīhārametacchreṣṭhaṃ virecanam // </l>
                    <l xml:id="Su.1.44.89ab">[Su.1.44.89ab] gulmān plīhodaram kāsaṃ halīmakamarocakam / </l>
                    <l xml:id="Su.1.44.89cd">[Su.1.44.89cd] kaphavātakṛtāṃścānyān vyādhīnetadvyapohati // </l>
                    <l xml:id="Su.1.44.90ab">[Su.1.44.90ab] ghṛteṣu taileṣu payaḥsu cāpi madyeṣu mūtreṣu tathā raseṣu / </l>
                    <l xml:id="Su.1.44.90cd">[Su.1.44.90cd] bhakṣyānnalehyeṣu ca teṣu teṣu virecanānyagramatirvidadhyāt // </l>
                    <l xml:id="Su.1.44.91ab">[Su.1.44.91ab] kṣīraṃ rasaḥ kalkamatho kaṣāyaḥ śṛtaśca śītaśca tathaiva phāṇṭam / </l>
                    <l xml:id="Su.1.44.91cd">[Su.1.44.91cd] kalpāh ṣaḍete khalu bheṣajānāṃ yathottaraṃ te laghavaḥ pradiṣṭāḥ // </l>
                    <l xml:id="Su.1.44">[Su.1.44] iti śrīsuśrutasaṃhitāyāṃ sūtrasthāne virecanadravyaviklpavijñānīyo nāma catuścatvāriṃśo+adhyāyaḥ // </l>
                </div>
                <div n="45" type="adhyāyaḥ" xml:id="suśrutasaṃhitā-body-div-1-div-45">
                    <head xml:id="suśrutasaṃhitā-body-div-1-div-45-head"> pañcacatvāriṃśattamo+adhyāyaḥ /</head>
                    <l xml:id="Su.1.45.1">[Su.1.45.1] athāto dravadravyavidhimadhyāyaṃ vyākhyāsyāmaḥ // </l>
                    <l xml:id="Su.1.45.2">[Su.1.45.2] yathovāca bhagavān dhanvantariḥ // </l>
                    <l xml:id="Su.1.45.3">[Su.1.45.3] pānīyamāntarīkṣamanirdeśyarasamamṛtaṃ jīvaṇaṃ tarpaṇaṃ dhāraṇamāśvāsajananaṃ śramaklamapipāsāmadamūrcchātandrānidrādāhapraśamanamekāntataḥ pathyatamaṃ ca // </l>
                    <l xml:id="Su.1.45.4">[Su.1.45.4] tadevāvanipatitamanyatamaṃ rasamupalabhate sthānaviśeṣānnadīnadasarastaḍāgavāpīkūpacuṇṭīprasravaṇodbhidavikirakedārapalvalādiṣu sthāneṣvavasthitamiti // </l>
                    <l xml:id="Su.1.45.5">[Su.1.45.5] tatra lohitakapilapāṇḍunīlapītaśukleṣvavanipradeśeṣu madhurāmlalavaṇakaṭutiktakaṣāyāṇi yathāsaṅkhyamudakāni saṃbhavantītyeke bhāṣante // </l>
                    <l xml:id="Su.1.45.6">[Su.1.45.6] tattu na samyak / tatra pṛthivyādīnāmanyonyānupraveśakṛtaḥ salilaraso bhavatyuktarṣāpakarṣeṇa / tatra svalakṣaṇabhūyiṣṭhāyāṃ bhūmāvamlaṃ lavaṇaṃ ca ambuguṇabhūyiṣṭhāyāṃ madhuraṃ tejoguṇabhūyiṣṭhāyāṃ kaṭukaṃ tiktaṃ ca vāyuguṇabhūyiṣṭhāyāṃ kaṣāyaṃ ākāśaguṇabhūyiṣṭhāyāmavyaktarasaṃ avyaktaṃ hyākāśamityataḥ tat pradhānamavyaktarasatvāt tatpeyamāntarīkṣalābhe // </l>
                    <l xml:id="Su.1.45.7">[Su.1.45.7] tatrāntarīkṣaṃ caturvidham / tadyāthā dhāraṃ kāraṃ tauṣāraṃ haimamiti / teṣāṃ dhāraṃ pradhānaṃ laghutvāt tat punardvividhaṃ gāṅgaṃ sāmudraṃ ceti / tatra gāṅgamāśvayuje māsi prāyaśo varṣati / tayordvayorapi parīkṣaṇaṃ kurvīta śālyodanapiṇḍamakuthitamavidagdhaṃ rajatabhājanopahitaṃ varṣati deve bahiṣkurvīta sa yadi muhūrtam sthitastādṛśa eva bhavati tadā gāṅgaṃ patatītyavagantavyaṃ varṇānyatve sikthapraklede ca sāmudramiti vidyāt tannopādeyam / sāmudramapyāśvayuje māsi gṛhītaṃ gāṅgavadbhavati / gāṅgaṃ punaḥ pradhānaṃ tadupādadītāśvayuje māsi / śuciśuklavitatapaṭaikadeśacyutamathavā harmyatalaparibhraṣṭamanyairvā śucibhirbhājanairgṛhītaṃ sauvarṇe rajate mṛnmaye vā pātre nidadhyāt / tatsarvakālamupayuñjīta tasyālābhe bhaumam / taccākāśaguṇabahulam / tat punaḥ saptavidham / tadyathā kaupaṃ nādeyaṃ sārasaṃ tāḍāgaṃ prāsravaṇaṃ audbhidaṃ cauṇṭyamiti // </l>
                    <l xml:id="Su.1.45.8">[Su.1.45.8] tatra varṣāsvāntarikṣamaudbhidaṃ vā seveta mahāguṇatvāt śaradi sarvaṃ prasannatvāt hemante sārasaṃ tāḍāgaṃ vā vasante kaupaṃ prāsravaṇaṃ vā grīṣme+apyevaṃ prāvṛṣi cauṇṭyamanabhivṛṣṭaṃ sarvaṃ ceti // </l>
                    <l xml:id="Su.1.45.9ab">[Su.1.45.9ab] kīṭamūtrapurīṣāṇḍaśavakothapradūṣitam / </l>
                    <l xml:id="Su.1.45.9cd">[Su.1.45.9cd] tṛṇaparṇotkarayutaṃ kaluṣaṃ viṣasaṃyutam // </l>
                    <l xml:id="Su.1.45.10ab">[Su.1.45.10ab] yo+avagāheta varṣāsu pibedvā+api navaṃ jalam / </l>
                    <l xml:id="Su.1.45.10cd">[Su.1.45.10cd] sa bāhyābhyantarān rogān prāpnuyāt kṣiprameva tu // </l>
                    <l xml:id="Su.1.45.11">[Su.1.45.11] tatra yat paṅkaśaivalahaṭatṛṇapadmapatraprabhṛtibhiravacchannaṃ śaśisūryakiraṇānilairnābhijuṣṭaṃ gandhavarṇarasopasṛṣṭaṃ ca tadvyāpannamiti vidyāt / tasya sparśarūparasagandhavīryavipākadoṣāḥ ṣaṭ saṃbhavanti / tatra kharatā paicchilyamauṣṇyaṃ dantagrāhitā ca sparśadoṣaḥ paṅkasikatāśaivālabbahuvarṇatā rūpadoṣaḥ vyaktarasatā rasadoṣaḥ aniṣṭagandhatā gandhadoṣaḥ yadupayuktaṃ tṛṣṇāgauravaśūlakaphaprasekānāpādayati sa vīryadoṣaḥ yadupayuktaṃ cirādvipacyate viṣṭambhayati vā sa vipākadoṣa iti / ta ete āntarikṣe na santi // </l>
                    <l xml:id="Su.1.45.12">[Su.1.45.12] vyāpannasya cāgnikvathanaṃ sūryātapapratāpanaṃ taptāyaḥpiṇḍasikatāloṣṭrāṇāṃ vā nirvāpaṇaṃ prasādanaṃ ca kartavyaṃ nāgacampakotpalapāṭalāpuṣpaprabhṛtibhiścādhivāsanamiti // </l>
                    <l xml:id="Su.1.45.13ab">[Su.1.45.13ab] sauvarṇe rājate tāmre kāṃsye maṇimaye+api vā / </l>
                    <l xml:id="Su.1.45.13cd">[Su.1.45.13cd] puṣpāvataṃsaṃ bhaume vā sugandhi salilaṃ pibet // </l>
                    <l xml:id="Su.1.45.14ab">[Su.1.45.14ab] vyāpannaṃ varjayennityaṃ toyaṃ yaccāpyanārtavam / </l>
                    <l xml:id="Su.1.45.14cd">[Su.1.45.14cd] doṣasaṃjananaṃ hyetannādadītāhitaṃ tu tat // </l>
                    <l xml:id="Su.1.45.15ab">[Su.1.45.15ab] vyāpannam salilaṃ yastu pibatīhāprasādhitam / </l>
                    <l xml:id="Su.1.45.15cd">[Su.1.45.15cd] śvayathuṃ pāṇḍurogaṃ ca tvagdoṣamavipākatām // </l>
                    <l xml:id="Su.1.45.16ab">[Su.1.45.16ab] śvāsakāsapratiśyāyaśūlagulmodarāṇi ca / </l>
                    <l xml:id="Su.1.45.16cd">[Su.1.45.16cd] anyānvā viṣamānrogānprāpnuyādacireṇa saḥ // </l>
                    <l xml:id="Su.1.45.17">[Su.1.45.17] tatra sapta kaluṣasya prasādanāni bhavanti / tadyathā katakagomedakabisagranthiśaivālamūlavastrāṇi muktāmaṇiśceti // </l>
                    <l xml:id="Su.1.45.18">[Su.1.45.18] pañca nikṣepaṇāni bhavanti / tadyathā phalakaṃ tryaṣṭakaṃ muñjavalaya udakamañcikā śikyaṃ ceti // </l>
                    <l xml:id="Su.1.45.19">[Su.1.45.19] sapta śītīkaraṇāni bhavanti pravātasthāpanaṃ udakaprakṣepaṇaṃ yaṣṭikābhrāmaṇaṃ vyajanaṃ vastroddharaṇaṃ vālukāprakṣepaṇaṃ śikyāvalambanaṃ ceti // </l>
                    <l xml:id="Su.1.45.20ab">[Su.1.45.20ab] nirgandhamavyaktarasaṃ tṛṣṇāghnaṃ śuci śītalam / </l>
                    <l xml:id="Su.1.45.20cd">[Su.1.45.20cd] acchaṃ laghu ca hṛdyaṃ ca toyaṃ guṇavaducyate // </l>
                    <l xml:id="Su.1.45.21">[Su.1.45.21] tatra nadyaḥ paścimābhimukhāḥ pathyāḥ laghūdakatvāt pūrvābhimukhāstu na praśasyante gurūdakatvāt dakṣiṇābhimukhā nā+atidoṣalāḥ sādhāraṇatvāt / tatra sahyaprabhavāḥ kuṣṭhaṃ janayanti vindhyaprabhavāḥ kuṣṭhaṃ pāṇḍurogaṃ ca malayaprabhavāḥ kṛmīn mahendraprabhavāḥ ślīpadodarāṇi himavatprabhavā hṛdrogaśvayathuśirorogaślīpadagalagaṇḍān prācyāvantyā aparāvantyāścārśāṃsyupajanayanti pāriyātraprabhavāḥ pathyā balārogyakarya iti // </l>
                    <l xml:id="Su.1.45.22ab">[Su.1.45.22ab] nadyaḥ śīghravahā laghvyaḥ proktā yāścāmalodakāḥ / </l>
                    <l xml:id="Su.1.45.22cd">[Su.1.45.22cd] gurvyaḥ śaivālasaṃcchannāḥ kaluṣā mandagāśca yāḥ // </l>
                    <l xml:id="Su.1.45.23ab">[Su.1.45.23ab] prāyeṇa nadyo maruṣu satiktā lavaṇānvitāḥ / </l>
                    <l xml:id="Su.1.45.23cd">[Su.1.45.23cd] laghvyaḥ samadhurāścaiva pauruṣeyā bale hitāḥ // </l>
                    <l xml:id="Su.1.45.24">[Su.1.45.24] tatra sarveṣāṃ bhaumānāṃ grahaṇaṃ pratyūṣasi tatra hyamalatvaṃ śaityaṃ cādhikaṃ bhavati sa eva cāpāṃ paro guṇa iti // </l>
                    <l xml:id="Su.1.45.25ab">[Su.1.45.25ab] divārkakiraṇairjuṣṭaṃ niśāyāminduraśmibhiḥ / </l>
                    <l xml:id="Su.1.45.25cd">[Su.1.45.25cd] arūkṣamanabhiṣyandi tattulyaṃ gaganāmbunā // </l>
                    <l xml:id="Su.1.45.26ab">[Su.1.45.26ab] gaganāmbu tridoṣaghnaṃ gṛhītaṃ yat subhājane / </l>
                    <l xml:id="Su.1.45.26cd">[Su.1.45.26cd] balyaṃ rasāyanaṃ medhyaṃ pātrāpekṣi tataḥ param // </l>
                    <l xml:id="Su.1.45.27ab">[Su.1.45.27ab] rakṣoghnaṃ śītalaṃ hlādi jvaradāhaviṣāpaham / </l>
                    <l xml:id="Su.1.45.27cd">[Su.1.45.27cd] candrakāntodbhavaṃ vāri pittaghnaṃ vimalaṃ smṛtam // </l>
                    <l xml:id="Su.1.45.28ab">[Su.1.45.28ab] mūrcchāpittoṣṇadāheṣu viṣe rakte madatyaye / </l>
                    <l xml:id="Su.1.45.28cd">[Su.1.45.28cd] bhramaklamaparīteṣu tamake vamathau tathā // </l>
                    <l xml:id="Su.1.45.29ab">[Su.1.45.29ab] ūrdhvage raktapitte ca śītamambhaḥ praśasyate / </l>
                    <l xml:id="Su.1.45.29cd">[Su.1.45.29cd] prārśvaśūle pratiśyāye vātaroge galagrahe // </l>
                    <l xml:id="Su.1.45.30ab">[Su.1.45.30ab] ādhmāne stimite loṣṭhe sadyaḥśuddhe navajvare / </l>
                    <l xml:id="Su.1.45.30cd">[Su.1.45.30cd] hikkāyāṃ snehapite ca śītāmbu parivarjayet // </l>
                    <l xml:id="Su.1.45.31ab">[Su.1.45.31ab] nādeyaṃ vātalaṃ rūkṣaṃ dīpanaṃ laghu lekhanam / </l>
                    <l xml:id="Su.1.45.31cd">[Su.1.45.31cd] tadabhiṣyandi madhuraṃ sāndraṃ guru kaphāvaham // </l>
                    <l xml:id="Su.1.45.32ab">[Su.1.45.32ab] tṛṣṇāghnaṃ sārasaṃ balyaṃ kaṣāyaṃ madhuraṃ laghu / </l>
                    <l xml:id="Su.1.45.32cd">[Su.1.45.32cd] tāḍāgaṃ vātalaṃ svādu kaṣāyaṃ kaṭupāki ca // </l>
                    <l xml:id="Su.1.45.33ab">[Su.1.45.33ab] vātaśleṣmaharam vāpyaṃ sakṣāraṃ kaṭu pittalam / </l>
                    <l xml:id="Su.1.45.33cd">[Su.1.45.33cd] sakṣāraṃ pittalaṃ kaupaṃ śleṣmaghnaṃ dīpanaṃ laghu // </l>
                    <l xml:id="Su.1.45.34ab">[Su.1.45.34ab] cauṇṭyamagnikaraṃ rūkṣaṃ madhuraṃ kaphakṛnna ca / </l>
                    <l xml:id="Su.1.45.34cd">[Su.1.45.34cd] kaphaghnaṃ dīpanaṃ hṛdyaṃ laghu prasravaṇodbhavam // </l>
                    <l xml:id="Su.1.45.35ab">[Su.1.45.35ab] madhuraṃ pittaśamanamavidāhyaudbhidaṃ smṛtam / </l>
                    <l xml:id="Su.1.45.35cd">[Su.1.45.35cd] vaikiraṃ kaṭu sakṣāraṃ śleṣmaghnaṃ laghu dīpanam // </l>
                    <l xml:id="Su.1.45.36ab">[Su.1.45.36ab] kaidāraṃ madhuraṃ proktaṃ vipāke guru doṣalam / </l>
                    <l xml:id="Su.1.45.36cd">[Su.1.45.36cd] tadvatpālvalamuddiṣṭaṃ viśeṣāddoṣalaṃ tu tat // </l>
                    <l xml:id="Su.1.45.37ab">[Su.1.45.37ab] sāmudramudakaṃ visraṃ lavaṇaṃ sarvadoṣakṛt / </l>
                    <l xml:id="Su.1.45.37cd">[Su.1.45.37cd] anekadoṣamānūpaṃ vāryabhiṣyandi garihitam // </l>
                    <l xml:id="Su.1.45.38ab">[Su.1.45.38ab] ebhirdoṣairasaṃyuktaṃ niravadyaṃ tu jāṅgalam / </l>
                    <l xml:id="Su.1.45.38cd">[Su.1.45.38cd] pāke+avidāhi tṛṣṇāghnaṃ praśastaṃ prītivardhanaram // </l>
                    <l xml:id="Su.1.45.39ab">[Su.1.45.39ab] dīpanaṃ svādu śītaṃ ca toyaṃ sādhāraṇaṃ laghu / </l>
                    <l xml:id="Su.1.45.39cd">[Su.1.45.39cd] kaphamedo+anilāmaghnaṃ dīpanaṃ bastiśodhanam // </l>
                    <l xml:id="Su.1.45.40ab">[Su.1.45.40ab] śvāsakāsajvaraharaṃ pathyamuṣṇodakaṃ sadā / </l>
                    <l xml:id="Su.1.45.40cd">[Su.1.45.40cd] yat kvāthyamānaṃ nirvegaṃ viṣphenaṃ nirmalaṃ laghu // </l>
                    <l xml:id="Su.1.45.41ab">[Su.1.45.41ab] caturbhāgāvaśeṣaṃ tu tattoyaṃ guṇavat smṛtam / </l>
                    <l xml:id="Su.1.45.41cd">[Su.1.45.41cd] na ca paryuṣitaṃ deyaṃ kadācidvāri jānatā // </l>
                    <l xml:id="Su.1.45.42ab">[Su.1.45.42ab] amlībhūtaṃ kaphotkleśi na hitaṃ tat pipāsave / </l>
                    <l xml:id="Su.1.45.42cd">[Su.1.45.42cd] madyapānātsamudbhūte roge pittotthite tathā // </l>
                    <l xml:id="Su.1.45.43ab">[Su.1.45.43ab] sanīpātasamutthe ca śṛtaśītaṃ praśasyate / </l>
                    <l xml:id="Su.1.45.43cd">[Su.1.45.43cd] snigdhaṃ svādu himaṃ hṛdyaṃ dīpanaṃ bistiśodhanam // </l>
                    <l xml:id="Su.1.45.44ab">[Su.1.45.44ab] vṛṣyaṃ pittapipāsāghnaṃ nārikelodakaṃ guru / </l>
                    <l xml:id="Su.1.45.44cd">[Su.1.45.44cd] dāhātīsārapittāsṛṅnūrcchāmadyaviṣārtiṣu // </l>
                    <l xml:id="Su.1.45.45ab">[Su.1.45.45ab] śṛtaśītaṃ jalaṃ śastaṃ tṛṣṇācchardibhrameṣu ca / </l>
                    <l xml:id="Su.1.45.45cd">[Su.1.45.45cd] arocake pratiśyāye praseke śvayathau kṣaye // </l>
                    <l xml:id="Su.1.45.46ab">[Su.1.45.46ab] mande+agnāvudare kuṣṭhe jvare netrāmaye tathā / </l>
                    <l xml:id="Su.1.45.46cd">[Su.1.45.46cd] vraṇe ca madhumehe ca pānīyaṃ mandamācaret // </l>
                    <l xml:id="Su.1.45.46">[Su.1.45.46] iti jalavargaḥ / </l>
                    <l xml:id="Su.1.45.47">[Su.1.45.47] atha kṣīravargaḥ / </l>
                    <l xml:id="Su.1.45.47ab">[Su.1.45.47ab] gavyamājaṃ tathā cauṣṭramāvikaṃ māhiṣaṃ ca yat / </l>
                    <l xml:id="Su.1.45.47cd">[Su.1.45.47cd] aśvāyāścaiva nāryāśca kareṇūnāṃ ca yatpayaḥ // </l>
                    <l xml:id="Su.1.45.48ab">[Su.1.45.48ab] tattvanekauṣadhirasaprasādaṃ prāṇadaṃ guru / </l>
                    <l xml:id="Su.1.45.48cd">[Su.1.45.48cd] madhuraṃ picchilaṃ śītaṃ snigdhaṃ ślakṣṇaṃ saraṃ mṛdu / </l>
                    <l xml:id="Su.1.45.48ef">[Su.1.45.48ef] sarvaprāṇabhṛtāṃ tasmāt sātmyaṃ kṣīramihocyate /// </l>
                    <l xml:id="Su.1.45.49">[Su.1.45.49] tatra sarvameva kṣīraṃ prāṇināmapratiṣiddhaṃ jātisātmyāt vātapittaśoṇitamānaseṣvapi vikāreṣuvaviruddhaṃ jīrṇajvarakāsaśvāsaśoṣakṣayagulmonmādodaramūrcchābhramamadadāhapipāsāhṛdbastidoṣapāṇḍurogagrahaṇīdoṣārśaḥśūlodāvartātisārapravāhikāyonirogagarbhāsrāvaraktapittaśramaklamaharaṃ pāpmāpahaṃ balyaṃ vṛṣyaṃ vājīkaraṇaṃ rasāyanaṃ medhyaṃ sandhānamāsthāpanaṃ vayaḥsthāpanamāyuṣyaṃ jīvanaṃ bṛṃhaṇaṃ vamanavirecanāsthāpanaṃ tulyaguṇatvāccaujaso vardhanaṃ bālavṛddhakṣatakṣīṇānāṃ kṣudvyavāyavyāyāmakarśitānāṃ ca pathyatamam // </l>
                    <l xml:id="Su.1.45.50ab">[Su.1.45.50ab] alpābhiṣyandi gokṣīraṃ snigdhaṃ guru rasāyanam / </l>
                    <l xml:id="Su.1.45.50cd">[Su.1.45.50cd] raktapittaharaṃ śītaṃ madhuraṃ rasapākayoḥ // </l>
                    <l xml:id="Su.1.45.51ab">[Su.1.45.51ab] jīvanīyaṃ tathā vātapittaghnaṃ paramaṃ smṛtam / </l>
                    <l xml:id="Su.1.45.51cd">[Su.1.45.51cd] gavyatulyaguṇaṃ tvājaṃ viśeṣācchoṣiṇāṃ hitam // </l>
                    <l xml:id="Su.1.45.52ab">[Su.1.45.52ab] dīpanaṃ laghu saṃgrāhi śvāsakāsāsrapittanut / </l>
                    <l xml:id="Su.1.45.52cd">[Su.1.45.52cd] ajānāmalpakāyatvāt kaṭutiktaniṣevaṇāt // </l>
                    <l xml:id="Su.1.45.53ab">[Su.1.45.53ab] nātyambupānādvyāyāmātsarvavyādhiharaṃ payaḥ / </l>
                    <l xml:id="Su.1.45.53cd">[Su.1.45.53cd] rūkṣoṣṇaṃ lavaṇaṃ kiṃcidauṣṭraṃ svādurasaṃ laghu // </l>
                    <l xml:id="Su.1.45.54ab">[Su.1.45.54ab] śophagulmodarārśoghnaṃ kṛmikuṣṭhaviṣāpaham / </l>
                    <l xml:id="Su.1.45.54cd">[Su.1.45.54cd] āvikaṃ madhuraṃ snigdhaṃ guru pittakaphāvaham // </l>
                    <l xml:id="Su.1.45.55ab">[Su.1.45.55ab] pathyaṃ kevalavāteṣu kāse cānilasaṃbhave / </l>
                    <l xml:id="Su.1.45.55cd">[Su.1.45.55cd] mahābhiṣyandi madhuraṃ māhiṣaṃ vahnināśanam // </l>
                    <l xml:id="Su.1.45.56ab">[Su.1.45.56ab] nidrākaraṃ śītataraṃ gavyāt snigdhataraṃ guru / </l>
                    <l xml:id="Su.1.45.56cd">[Su.1.45.56cd] uṣṇamaikaśaphaṃ balyaṃ śākhāvātaharaṃ payaḥ // </l>
                    <l xml:id="Su.1.45.57ab">[Su.1.45.57ab] madhurāmlagsaṃ rūkṣaṃ lavaṇānurasaṃ laghu / </l>
                    <l xml:id="Su.1.45.57cd">[Su.1.45.57cd] nāryāstu madhruaṃ stanyaṃ kaṣāyānurasaṃ himam // </l>
                    <l xml:id="Su.1.45.58ab">[Su.1.45.58ab] nasyāścayotanayoḥ pathyaṃ jīvanaṃ laghu dīpanam / </l>
                    <l xml:id="Su.1.45.58cd">[Su.1.45.58cd] hastinyā madhuraṃ vṛṣyaṃ kaṣāyānurasaṃ guru // </l>
                    <l xml:id="Su.1.45.59ab">[Su.1.45.59ab] snigdhaṃ sthairyakaraṃ śītaṃ cakṣuṣyaṃ balavardhanam / </l>
                    <l xml:id="Su.1.45.59cd">[Su.1.45.59cd] prāyaḥ prābhātikaṃ kṣīraṃ guru viṣṭambhi śītalam // </l>
                    <l xml:id="Su.1.45.60ab">[Su.1.45.60ab] rātryāḥ somaguṇatvācca vyāyāmābhāvatastathā / </l>
                    <l xml:id="Su.1.45.60cd">[Su.1.45.60cd] divākarābhitaptānāṃ vyāyāmānilasevanāt // </l>
                    <l xml:id="Su.1.45.61ab">[Su.1.45.61ab] vātānulomi śrāntighnaṃ cakṣuṣyaṃ cāparāhṇikam / </l>
                    <l xml:id="Su.1.45.61cd">[Su.1.45.61cd] payo+abhiṣyandi gurvāmaṃ prāyaśaḥ parikīrtitam // </l>
                    <l xml:id="Su.1.45.62ab">[Su.1.45.62ab] tadevoktaṃ laghutaramanabhiṣyandi vai śṛtam / </l>
                    <l xml:id="Su.1.45.62cd">[Su.1.45.62cd] varjayitvā striyāḥ stanyamāmameva hi taddhitam // </l>
                    <l xml:id="Su.1.45.63ab">[Su.1.45.63ab] dhāroṣṇaṃ guṇavat kṣīraṃ viparītamato+anyathā / </l>
                    <l xml:id="Su.1.45.63cd">[Su.1.45.63cd] tadevātiśṛtaṃ śītaṃ guru bṛṃhaṇamucyate // </l>
                    <l xml:id="Su.1.45.64ab">[Su.1.45.64ab] aniṣṭagandhamamlaṃ ca vivarṇaṃ virasaṃ ca yat / </l>
                    <l xml:id="Su.1.45.64cd">[Su.1.45.64cd] varjyaṃ salavaṇaṃ kṣīraṃ tacca vigrathitaṃ bhavet // </l>
                    <l xml:id="Su.1.45.64">[Su.1.45.64] iti kṣīravargaḥ / </l>
                    <l xml:id="Su.1.45.65">[Su.1.45.65] atha dadhivargaḥ / </l>
                    <l xml:id="Su.1.45.65a">[Su.1.45.65a] dadhi tu madhuramamlamatyamlaṃ ceti tatkaṣāyānurasaṃ snigdhamuṣṇaṃ pīnasaviṣamajvarātisārārocakamūtrakṛcchrakārśyāpahaṃ vṛṣyam prāṇakaraṃ maṅgalyaṃ ca // </l>
                    <l xml:id="Su.1.45.66ab">[Su.1.45.66ab] mahābhiṣyandi madhuraṃ kaphamedovivardhanam / </l>
                    <l xml:id="Su.1.45.66cd">[Su.1.45.66cd] kaphapittakṛdamlaṃ syādatyamlaṃ raktadūṣaṇam // </l>
                    <l xml:id="Su.1.45.67ab">[Su.1.45.67ab] vidāhi sṛṣṭaviṇmūtraṃ mandajātaṃ tridoṣakṛt / </l>
                    <l xml:id="Su.1.45.67cd">[Su.1.45.67cd] snigdhaṃ vipāke madhuraṃ dīpanaṃ balavardhanam // </l>
                    <l xml:id="Su.1.45.68ab">[Su.1.45.68ab] vātāpaham pavitraṃ ca dadhi gavyaṃ rucipradam / </l>
                    <l xml:id="Su.1.45.68cd">[Su.1.45.68cd] dadhyājaṃ kaphapittaghnaṃ laghu vātakṣayāpaham // </l>
                    <l xml:id="Su.1.45.69ab">[Su.1.45.69ab] durnāmaśvāsakāseṣu hitamagneśca dīpanam / </l>
                    <l xml:id="Su.1.45.69cd">[Su.1.45.69cd] vipāke madhuraṃ vṛṣyaṃ vātapittaprasādanam // </l>
                    <l xml:id="Su.1.45.70ab">[Su.1.45.70ab] balāsavardhanaṃ snigdhaṃ viśeṣāddadhi māhiṣam / </l>
                    <l xml:id="Su.1.45.70cd">[Su.1.45.70cd] vipāke kaṭu sakṣāraṃ guru bhedyauṣṭrikaṃ dadhi // </l>
                    <l xml:id="Su.1.45.71ab">[Su.1.45.71ab] vātamarśāṃsi kuṣṭhāni kṛmīn hantyudarāṇi ca / </l>
                    <l xml:id="Su.1.45.71cd">[Su.1.45.71cd] kopanaṃ kaphavātānāṃ durnāmnāṃ cāvikaṃ dadhi // </l>
                    <l xml:id="Su.1.45.72ab">[Su.1.45.72ab] rase pāke ca madhuramatyabhiṣyandi doṣalam / </l>
                    <l xml:id="Su.1.45.72cd">[Su.1.45.72cd] dīpanīyamacakṣuṣyaṃ vāḍavaṃ dadhi vātalam // </l>
                    <l xml:id="Su.1.45.73ab">[Su.1.45.73ab] rūkṣamuṣṇaṃ kaṣāyaṃ ca kaphamūtrāpahaṃ ca tat / </l>
                    <l xml:id="Su.1.45.73cd">[Su.1.45.73cd] snigdhaṃ vipāke madhuraṃ balyaṃ santarpaṇaṃ guru // </l>
                    <l xml:id="Su.1.45.74ab">[Su.1.45.74ab] cakṣuṣyamagryaṃ doṣaghnaṃ dadhi nāryā guṇottaram / </l>
                    <l xml:id="Su.1.45.74cd">[Su.1.45.74cd] laghu pāke balāsaghnaṃ vīryoṣṇaṃ paktināśanam // </l>
                    <l xml:id="Su.1.45.75ab">[Su.1.45.75ab] kaṣāyānurasaṃ nāgyā dadhi varcovivardhanam / </l>
                    <l xml:id="Su.1.45.75cd">[Su.1.45.75cd] dadhīnyuktāni yānīha gavyādīni pṛthak pṛthak // </l>
                    <l xml:id="Su.1.45.76ab">[Su.1.45.76ab] vijñeyamevaṃ sarveṣu gavyameva guṇottaram / </l>
                    <l xml:id="Su.1.45.76cd">[Su.1.45.76cd] vātaghnaṃ kaphakṛt snigdhaṃ bṛṃhaṇaṃ nātipittakṛt // </l>
                    <l xml:id="Su.1.45.77ab">[Su.1.45.77ab] kuryādbhaktābhilāṣaṃ ca dadhi yat suparisrutam / </l>
                    <l xml:id="Su.1.45.77cd">[Su.1.45.77cd] śṛtāt kṣīrāttu yajjātaṃ guṇavaddadhi tat smṛtam // </l>
                    <l xml:id="Su.1.45.78ab">[Su.1.45.78ab] vātapittaharaṃ rucyaṃ dhātvagnibalavardhanam / </l>
                    <l xml:id="Su.1.45.78cd">[Su.1.45.78cd] dadhnaḥ saro gururvṛṣyo vijñeyo+a nilanāśanaḥ // </l>
                    <l xml:id="Su.1.45.79ab">[Su.1.45.79ab] vahnervidhamanaścāpi kaphaśukravivardhanaḥ / </l>
                    <l xml:id="Su.1.45.79cd">[Su.1.45.79cd] dadhi tvasāraṃ rūkṣaṃ ca grāhi viṣṭambhi vātalam // </l>
                    <l xml:id="Su.1.45.80ab">[Su.1.45.80ab] dīpanīyaṃ laghutaraṃ sakaṣāyaṃ rucipradam / </l>
                    <l xml:id="Su.1.45.80cd">[Su.1.45.80cd] śaradgrīṣmavasanteṣu prāyaśo dadhi garhitam // </l>
                    <l xml:id="Su.1.45.81ab">[Su.1.45.81ab] hemante śiśire caiva varṣāsu dadhi śasyate / </l>
                    <l xml:id="Su.1.45.81cd">[Su.1.45.81cd] tṛṣṇāklamaharaṃ mastu laghu srotoviśodhanam // </l>
                    <l xml:id="Su.1.45.82ab">[Su.1.45.82ab] amlaṃ kaṣāyaṃ madhuramavṛṣyaṃ kaphavātanut / </l>
                    <l xml:id="Su.1.45.82cd">[Su.1.45.82cd] prahlādanaṃ prīṇanaṃ ca bhinattyāśu malaṃ ca tat // </l>
                    <l xml:id="Su.1.45.82ef">[Su.1.45.82ef] balamāvahate kṣipraṃ bhaktacchandaṃ karoti ca // </l>
                    <l xml:id="Su.1.45.83ab">[Su.1.45.83ab] svādv-amlam-atyamlaka-mandajātaṃ tathā śṛtakṣīrabhavaṃ saraśca / </l>
                    <l xml:id="Su.1.45.83cd">[Su.1.45.83cd] asāramevaṃ dadhi saptadhā+asmin varge smṛtā mastuguṇāstathaiva // </l>
                    <l xml:id="Su.1.45.83">[Su.1.45.83] iti dadhivargaḥ / </l>
                    <l xml:id="Su.1.45.84">[Su.1.45.84] atha takravargaḥ / </l>
                    <l xml:id="Su.1.45.84a">[Su.1.45.84] takraṃ madhuramamlaṃ kaṣāyānurasamuṣṇavīryaṃ laghu rūkṣamagnidīpanaṃ garaśophātisāragrahaṇīpāṇḍurogārśaḥplīhagulmārocakaviṣamajvaratṛṣṇācchardiprasekaśūlamedaḥśleṣmānilaharaṃ madhuravipākaṃ hṛdyaṃ mūtrakṛcchrasnehavyāpatprśamanamavṛṣyaṃ ca // </l>
                    <l xml:id="Su.1.45.85ab">[Su.1.45.85ab] manthanādipṛthagbhūtasnehamardhodakaṃ ca yat / </l>
                    <l xml:id="Su.1.45.85cd">[Su.1.45.85cd] nātisāndradravaṃ takraṃ svādvamlaṃ tuvaraṃ rase / </l>
                    <l xml:id="Su.1.45.85ef">[Su.1.45.85ef] yattu sasnegamajalaṃ mathitam gholamucyate // </l>
                    <l xml:id="Su.1.45.86ab">[Su.1.45.86ab] naiva takraṃ kṣate tadyānnoṣṇakāle na durbale / </l>
                    <l xml:id="Su.1.45.86cd">[Su.1.45.86cd] na mūrcchābhramadāheṣu na roge raktapaittike // </l>
                    <l xml:id="Su.1.45.87ab">[Su.1.45.87ab] śītakāle+agnimāndye ca kaphottheṣvāmayeṣu ca / </l>
                    <l xml:id="Su.1.45.87cd">[Su.1.45.87cd] mārgāvarodhe duṣṭe ca vāyau takraṃ praśasyate // </l>
                    <l xml:id="Su.1.45.88">[Su.1.45.88] tat punarmadhuraṃ śleṣmaprakopaṇaṃ pittapraśamanaṃ ca amlaṃ vātaghnaṃ pittakaraṃ ca // </l>
                    <l xml:id="Su.1.45.89ab">[Su.1.45.89ab] vāte+amlaṃ saindhavopetaṃ svādu pitte saśarkaram / </l>
                    <l xml:id="Su.1.45.89cd">[Su.1.45.89cd] pibettakraṃ kaphe cāpi vyoṣakṣārasamanvitam // </l>
                    <l xml:id="Su.1.45.90ab">[Su.1.45.90ab] grāhiṇī vātalā rūkṣā durjarā takrakūrcikā / </l>
                    <l xml:id="Su.1.45.90cd">[Su.1.45.90cd] takrāllaghutaro maṇḍaḥ kūrcikādadhitakrajaḥ // </l>
                    <l xml:id="Su.1.45.91ab">[Su.1.45.91ab] guruḥ kilāṭo+anilahā puṃstvanidrāpradaḥ smṛtaḥ / </l>
                    <l xml:id="Su.1.45.91cd">[Su.1.45.91cd] madhurau bṛṃhaṇau vṛṣyau tadvatpīyūṣamoraṭau // </l>
                    <l xml:id="Su.1.45.92">[Su.1.45.92] navanītaṃ punaḥ sadyaskaṃ laghu sukumāraṃ madhuraṃ kaṣāyamīṣadamlaṃ śītalaṃ medhyaṃ dīpanaṃ hṛdyaṃ saṃgrāhi pittānilaharaṃ vṛṣyamavidāhi kṣayakāsavraṇaśoṣārśo+arditāpahaṃ cirotthitaṃ guru kaphamedovivardhanaṃ balakaraṃ bṛṃhaṇaṃ śoṣaghnaṃ viśeṣeṇa bālānāṃ praśasyate // </l>
                    <l xml:id="Su.1.45.93">[Su.1.45.93] kṣīrotthaṃ punarnavanītamutkṛṣṭasnehamādhuryamatiśītaṃ saukumāryakaraṃ cakṣuṣyaṃ saṃgrāhi raktapittanetrarogaharaṃ prasādanaṃ ca // </l>
                    <l xml:id="Su.1.45.94">[Su.1.45.94] santānikā punarvātaghnī tarpaṇī balyā vṛṣyā snegdhā rucyā madhurā madhuravipākā raktapittaprasādanī gurvī ca // </l>
                    <l xml:id="Su.1.45.95ab">[Su.1.45.95ab] vikalpa eṣa dadhyādiḥ śreṣṭho gavyo+abhivarṇitaḥ / </l>
                    <l xml:id="Su.1.45.95cd">[Su.1.45.95cd] vikalpānavaśiṣṭāṃstu kṣīravīryātsamādiśet // </l>
                    <l xml:id="Su.1.45.96">[Su.1.45.96] atha ghṛtam / </l>
                    <l xml:id="Su.1.45.96a">[Su.1.45.96] ghṛtaṃ tu madhuraṃ saumyaṃ mrḍuśītavīryamalpābhiṣyandi snehanamudāvartonmādāpasmāraśūlajvarānāhavātapittapraśamanamagnidīpanaṃ smṛtimatimedhākāntisvaralāvaṇyasaukumāryaujastesjobalakaramāyuṣyaṃ vṛṣyaṃ medhyaṃ vayaḥsthāpanaṃ guru cakṣuṣyaṃ śleṣmābhivardhanaṃ pāpmālakṣmīpraśamanaṃ viṣaharaṃ rakṣoghnaṃ ca // </l>
                    <l xml:id="Su.1.45.97ab">[Su.1.45.97ab] vipāke madhuraṃ śītaṃ vātapittaviṣāpaham / </l>
                    <l xml:id="Su.1.45.97cd">[Su.1.45.97cd] cakṣuṣyamagryaṃ balyaṃ ca gavyaṃ sarpirguṇottaram // </l>
                    <l xml:id="Su.1.45.98ab">[Su.1.45.98ab] ājaṃ ghṛtaṃ dīpanīyaṃ cakṣuṣyaṃ balavardhanam / </l>
                    <l xml:id="Su.1.45.98cd">[Su.1.45.98cd] kāse śvāse kṣaye cāpi pathyaṃ pāke ca tallaghu // </l>
                    <l xml:id="Su.1.45.99ab">[Su.1.45.99ab] madhuraṃ raktapittaghnaṃ guru pāke kaphāvaham / </l>
                    <l xml:id="Su.1.45.99cd">[Su.1.45.99cd] vātapittapraśamanaṃ suśītaṃ māhiṣaṃ ghṛtam // </l>
                    <l xml:id="Su.1.45.100ab">[Su.1.45.100ab] auṣṭraṃ kaṭu ghṛtaṃ pāke śophakrimiviṣāpaham / </l>
                    <l xml:id="Su.1.45.100cd">[Su.1.45.100cd] dīpanaṃ kaphavātaghnaṃ kuṣṭhagulmodarāpaham // </l>
                    <l xml:id="Su.1.45.101ab">[Su.1.45.101ab] pāke laghvāvikaṃ sarpirna ca pittaprakopaṇam / </l>
                    <l xml:id="Su.1.45.101cd">[Su.1.45.101cd] kaphe+anile yonidoṣe śoṣe kampe ca taddhitam // </l>
                    <l xml:id="Su.1.45.102ab">[Su.1.45.102ab] pāke laghūṣṇavīryaṃ ca kaṣāyaṃ kaphanāśanam / </l>
                    <l xml:id="Su.1.45.102cd">[Su.1.45.102cd] dīpanaṃ baddhamūtraṃ ca vidyādaikaśaphaṃ ghṛtam // </l>
                    <l xml:id="Su.1.45.103ab">[Su.1.45.103ab] cakṣuṣyamagryaṃ strīṇāṃ tu sarpiḥ syādamṛtopamam / </l>
                    <l xml:id="Su.1.45.103cd">[Su.1.45.103cd] vṛddhiṃ karoti dehāgnyorlaghupākaṃ viṣāpaham // </l>
                    <l xml:id="Su.1.45.104ab">[Su.1.45.104ab] kaṣāyaṃ baddhaviṇmūtram tiktamagnikaraṃ laghu / </l>
                    <l xml:id="Su.1.45.104cd">[Su.1.45.104cd] hanti kāreṇavaṃ sarpiḥ kaphakuṣṭhaviṣakrimīn // </l>
                    <l xml:id="Su.1.45.105">[Su.1.45.105] kṣīraghṛtaṃ punaḥ saṃgrāhi raktrapittabhramamūrcchāpraśamanaṃ netrarogahitaṃ ca // </l>
                    <l xml:id="Su.1.45.106">[Su.1.45.106] sarpirmaṇḍastu madhuraḥ saro yoniśrotrākṣiśirasāṃ śūlaghno bastinasyākṣipūraṇeṣūpadiśyate // </l>
                    <l xml:id="Su.1.45.107">[Su.1.45.107] sarpiḥ purāṇaṃ saraṃ kaṭuvipākaṃ tridoṣāpahaṃ mūrcchāmadonmādosarajvaragaraśoṣāpasmārayoniśrotrākṣiśiraḥśūlaghnaṃ dīpanaṃ bastinasyākṣipūraṇeṣūpadiśyate // </l>
                    <l xml:id="Su.1.45.108">[Su.1.45.108] bhavati cātra / </l>
                    <l xml:id="Su.1.45.108ab">[Su.1.45.108ab] purāṇaṃ timiraśvāsapīnasajvarakāsanut / </l>
                    <l xml:id="Su.1.45.108cd">[Su.1.45.108cd] mūrcchākuṣṭhaviṣonmādagrahāpasmāranāśanam // </l>
                    <l xml:id="Su.1.45.109ab">[Su.1.45.109ab] ekādaśaśataṃ caiva vatsarānuṣitaṃ ghṛtam / </l>
                    <l xml:id="Su.1.45.109cd">[Su.1.45.109cd] rakṣoghnaṃ kumbhasarpiḥ syāt paratastu mahāghṛtam // </l>
                    <l xml:id="Su.1.45.110ab">[Su.1.45.110ab] peyaṃ mahāghṛtaṃ bhūtaiḥ kaphaghnaṃ pavanādhikaiḥ / </l>
                    <l xml:id="Su.1.45.110cd">[Su.1.45.110cd] balyaṃ pavitraṃ medhyaṃ ca viśeṣāttimirāpaham // </l>
                    <l xml:id="Su.1.45.111">[Su.1.45.111] sarvabhūtaharaṃ caiva ghṛtametat praśasyate // </l>
                    <l xml:id="Su.1.45.112">[Su.1.45.112] atha tailāni / </l>
                    <l xml:id="Su.1.45.112a">[Su.1.45.112] tailaṃ tvāgneyamuṣṇaṃ tīkṣṇaṃ madhuraṃ madhuravipākaṃ bṛṃhaṇaṃ prīṇanaṃ vyavāyi sūkṣmaṃ viśadaṃ guru saraṃ vikāsi vṛṣyaṃ tvakprasādanaṃ śodhanaṃ medhāmārdavamāṃsasthairyavarṇabalakaraṃ cakṣuṣyaṃ baddhamūtraṃ lekhanaṃ tiktakaṣāyānurasaṃ pācanamanilabalāsakṣayakaraṃ krimighnamaśitapittajananaṃ yoniśiraḥkarṇaśūlapraśamanaṃ garbhāśayaśodhanaṃ ca tathā chinnabhinnaviddhotpiṣṭacyutamathitakṣatapiccitabhagnasphuṭitakṣārāgnidagdhaviśliṣṭadāritābhihatadurbhagnamṛgavyālavidaṣṭaprabhṛtiṣu ca pariṣekābhyaṅgāvagāhādiṣu tilatailaṃ praśasyate // </l>
                    <l xml:id="Su.1.45.113ab">[Su.1.45.113ab] tadbastiṣu ca pāneṣu nasye karṇākṣipūraṇe / </l>
                    <l xml:id="Su.1.45.113cd">[Su.1.45.113cd] annapānavidhau cāpi prayojyaṃ vātaśāntaye // </l>
                    <l xml:id="Su.1.45.114">[Su.1.45.114] paraṇḍatailaṃ madhuramuṣṇaṃ tīkṣṇaṃ dīpanaṃ kaṭu kaṣāyānurasaṃ sūkṣmaṃ srotoviśodhanaṃ tvacyaṃ vṛṣyaṃ madhuravipākaṃ vayaḥsthāpanaṃ yoniśukraviśodhanamārogyamedhākāntismṛtibalakaraṃ vātakaphaharamadhobhāgadoṣaharaṃ ca // </l>
                    <l xml:id="Su.1.45.115">[Su.1.45.115] nimbātasīkusumbhamūlakajīmūtakavṛkṣakakṛtavedhanārkakampillakahastikarṇapṛthvīkāpīlukarañjeṅgudīśigrusarṣapasuvarcalāviḍaṅgajyotiṣmatīphalatailāni tīkṣṇāni laghūnyuṣṇavīryāṇi kaṭūni kaṭuvipākāni sarāṇyanilakaphakṛmikuṣṭhapramehaśirorogāpaharāṇi ceti // </l>
                    <l xml:id="Su.1.45.116ab">[Su.1.45.116ab] vātaghnaṃ madhuraṃ teṣu kṣaumaṃ tailaṃ balāpaham / </l>
                    <l xml:id="Su.1.45.116cd">[Su.1.45.116cd] kaṭupākamacakṣuṣyaṃ snigdhoṣṇaṃ guru pittalam // </l>
                    <l xml:id="Su.1.45.117ab">[Su.1.45.117ab] kṛmighnaṃ sārṣapaṃ tailaṃ kaṇḍūkuṣṭhāpahaṃ laghu / </l>
                    <l xml:id="Su.1.45.117cd">[Su.1.45.117cd] kaphamedonilaharaṃ lekhanaṃ kaṭu dīpanam // </l>
                    <l xml:id="Su.1.45.118ab">[Su.1.45.118ab] kṛmighnamiṅgukītailamīṣattiktaṃ tathā laghu / </l>
                    <l xml:id="Su.1.45.118cd">[Su.1.45.118cd] kūṣṭhāmayakṛmiharaṃ dṛṣṭiśukrabalāpaham // </l>
                    <l xml:id="Su.1.45.119ab">[Su.1.45.119ab] vipāke kaṭukaṃ tailaṃ kausumbhaṃ sarvadoṣakṛt / </l>
                    <l xml:id="Su.1.45.119cd">[Su.1.45.119cd] raktapittakaraṃ tīkṣṇamacakṣuṣyaṃ vidāhi ca // </l>
                    <l xml:id="Su.1.45.120">[Su.1.45.120] kirātatiktakātimuktakabibhītakanālikerakolākṣoḍajīvantīpriyālakarbudārasūryavallītrapusairvārukakarkārukūṣmāṇḍaprabhṛtīnāṃ tailāni madhurāṇi madhuravipākāni vātapittapraśamanāni śītavīryāṇyabhiṣyandīni sṛṣṭamūtrāṇyagnisādanāni ceti // </l>
                    <l xml:id="Su.1.45.121">[Su.1.45.121] madhukakāśmaryapalāśatailāni madhurakaṣāyāṇi kaphapittapraśamanāni // </l>
                    <l xml:id="Su.1.45.122">[Su.1.45.122] tvarakabhallātakataile uṣṇe madurakaṣāye tiktānurase vātakaphakuṣṭhamedomehakṛmipraśamane ubhayatobhāgadoṣahare ca // </l>
                    <l xml:id="Su.1.45.123">[Su.1.45.123] saraladevadārugaṇḍīraśiṃśapāgurusārasnehāstiktakaṭukaṣāyā duṣṭavraṇaśodhanāḥ kṛmikaphakuṣṭhānilaharāśca // </l>
                    <l xml:id="Su.1.45.124">[Su.1.45.124] tumbīkośāmradantīdravantīśyāmāsaptalānīlikākampillakaśaṅkhinīsnehāstiktakaṭukaṣāyā adhobhāgadoṣaharāḥ kṛmikaphakuṣṭhānilaharā duṣṭavraṇaśodhanāśca // </l>
                    <l xml:id="Su.1.45.125">[Su.1.45.125] yavatiktātailaṃ sarvadoṣapraśamanamīśattiktamagnidīpanaṃ lekhanaṃ medhyaṃ pathyaṃ rasāyanaṃ ca // </l>
                    <l xml:id="Su.1.45.126">[Su.1.45.126] ekaiṣikātailaṃ madhuramatiśītaṃ pittaharamanilaprakopaṇaṃ śleṣmābhivardhanaṃ ca // </l>
                    <l xml:id="Su.1.45.127">[Su.1.45.127] sahakāratailamīṣattiktamatisugandhi vātakaphaharaṃ rūkṣaṃ madhurakaṣāyaṃ rasavannātipittakaraṃ ca // </l>
                    <l xml:id="Su.1.45.128ab">[Su.1.45.128ab] phalodbhavāni tailāni yānyuktānīha kānicit / </l>
                    <l xml:id="Su.1.45.128cd">[Su.1.45.128cd] guṇān karma ca vijñāya phalānīva vinirdiśet // </l>
                    <l xml:id="Su.1.45.129ab">[Su.1.45.129ab] yāvantaḥ sthāvarāḥ snehāḥ samāsātparikīrtitāḥ / </l>
                    <l xml:id="Su.1.45.129cd">[Su.1.45.129cd] sarve tailaguṇā jñeyāḥ sarve cānilanāśanāḥ // </l>
                    <l xml:id="Su.1.45.130ab">[Su.1.45.130ab] sarvebhyastviha tailebhyastilatailaṃ viśiṣyate / </l>
                    <l xml:id="Su.1.45.130cd">[Su.1.45.130cd] niṣpattestadguṇatvācca tailatvamitareṣvapi // </l>
                    <l xml:id="Su.1.45.131">[Su.1.45.131] grāmyānūpaudakānāṃ ca vasāmedomajjāno gurūṣṇamadhurā vātaghnāḥ jāṅgalaikaśaphakravyādādīnāṃ laghuśītakaṣāyā raktapittaghnāḥ pratudaviṣkirāṇāṃ śleṣmaghnāḥ / tatra ghṛtatailavasāmedomajjāno yathottaraṃ guruvipākā vātaharāśca // </l>
                    <l xml:id="Su.1.45.132">[Su.1.45.132] atha madhuvargaḥ / </l>
                    <l xml:id="Su.1.45.132v">[Su.1.45.132v] madhu tu madhuraṃ kaṣāyānurasaṃ rūkṣaṃ śītamagnidīpanaṃ varṇyaṃ svaryaṃ laghu sukumāraṃ lekhanaṃ hṛdyaṃ vājīkaraṇaṃ sandhānaṃ śodhanaṃ ropaṇaṃ saṃgrāhi cakṣuṣyaṃ prasādanaṃ sūkṣmamārgānusāri pittaśleṣmamedomehahikkāśvāsakāsātisāraccharditṛṣṇākṛmiviṣapraśamanaṃ hlādi tridoṣapraśamanaṃ ca tattu laghutvātkaphaghnaṃ paicchilyānmādhuryātkaṣāyabhāvācca vātapittaghnam // </l>
                    <l xml:id="Su.1.45.133ab">[Su.1.45.133ab] pauttikaṃ bhrāmaraṃ kṣaudraṃ mākṣikaṃ chātrameva ca / </l>
                    <l xml:id="Su.1.45.133cd">[Su.1.45.133cd] ārghyamauddālakaṃ dālamityaṣṭau madhujātayaḥ // </l>
                    <l xml:id="Su.1.45.134ab">[Su.1.45.134ab] viśeṣātpauttikaṃ teṣu rūkṣoṣṇaṃ saviṣānvayāt / </l>
                    <l xml:id="Su.1.45.134cd">[Su.1.45.134cd] vātāsṛkpittakṛcchedi vidāhi madakṛnmadhu // </l>
                    <l xml:id="Su.1.45.135ab">[Su.1.45.135ab] paicchilyāt svādubhūtastvādbhrāmaraṃ gurusaṃjñitam / </l>
                    <l xml:id="Su.1.45.135cd">[Su.1.45.135cd] kṣaudraṃ viśeṣato jñeyaṃ śītalaṃ laghu lekhanam // </l>
                    <l xml:id="Su.1.45.136ab">[Su.1.45.136ab] tasmāllaghutaraṃ rūkṣaṃ mākṣikaṃ pravaraṃ smṛtam / </l>
                    <l xml:id="Su.1.45.136cd">[Su.1.45.136cd] śvāsādiṣu ca rogeṣu praśastaṃ tadviśeṣataḥ // </l>
                    <l xml:id="Su.1.45.137ab">[Su.1.45.137ab] svādupākaṃ guru himaṃ picchilaṃ raktapittajit / </l>
                    <l xml:id="Su.1.45.137cd">[Su.1.45.137cd] śvitramehakṛmighnaṃ ca vidyācchātraṃ guṇottaram // </l>
                    <l xml:id="Su.1.45.138ab">[Su.1.45.138ab] ārghyaṃ madhvaticakṣuṣyaṃ kaphapittaharaṃ param / </l>
                    <l xml:id="Su.1.45.138cd">[Su.1.45.138cd] kaṣāyaṃ kaṭu pāke ca balyaṃ tiktamavātakṛt // </l>
                    <l xml:id="Su.1.45.139ab">[Su.1.45.139ab] auddālakaṃ rucikaraṃ svaryaṃ kuṣṭhaviṣāpaham / </l>
                    <l xml:id="Su.1.45.139cd">[Su.1.45.139cd] kaṣāyamuṣṇamamlaṃ ca pittakṛt kaṭupāki ca // </l>
                    <l xml:id="Su.1.45.140ab">[Su.1.45.140ab] chardimehapraśamanaṃ madhu rūkṣaṃ dalodbhavam / </l>
                    <l xml:id="Su.1.45.140cd">[Su.1.45.140cd] bṛṃhaṇīyaṃ madhu navaṃ nātiśleṣmaharaṃ saram // </l>
                    <l xml:id="Su.1.45.141ab">[Su.1.45.141ab] medaḥsthaulyāpahaṃ grāhi purāṇamatilekhanam / </l>
                    <l xml:id="Su.1.45.141cd">[Su.1.45.141cd] doṣatrayaharaṃ pakvamāmamamlaṃ tridoṣakṛt // </l>
                    <l xml:id="Su.1.45.142ab">[Su.1.45.142ab] tadyuktaṃ vividhairyogairnihanyādāmayān bahūn / </l>
                    <l xml:id="Su.1.45.142cd">[Su.1.45.142cd] nānādravyātmakatvācca yogavāhi paraṃ madhu // </l>
                    <l xml:id="Su.1.45.143">[Su.1.45.143] tattu nānādravyarasaguṇavīryavipākaviruddhānāṃ puṣparasānāṃ saviṣamakṣikāsaṃbhavatvāccānuṣṇopacāram // </l>
                    <l xml:id="Su.1.45.144ab">[Su.1.45.144ab] uṣṇairvirudhyate sarvaṃ viṣānvayatayā madhu / </l>
                    <l xml:id="Su.1.45.144cd">[Su.1.45.144cd] uṣṇārtamuṣṇairuṣṇe vā tannihanti yathā viṣam // </l>
                    <l xml:id="Su.1.45.145ab">[Su.1.45.145ab] tatsaukumāryācca tathaiva śaityānnānauṣadhīnāṃ rasasaṃbhavācca / </l>
                    <l xml:id="Su.1.45.145cd">[Su.1.45.145cd] uṣṇairvirudhyeta viśeṣataśca tathā+antarīkṣeṇa jalena cāpi // </l>
                    <l xml:id="Su.1.45.146ab">[Su.1.45.146ab] uṣṇena madhu saṃyuktaṃ vamaneṣvavacāritam / </l>
                    <l xml:id="Su.1.45.146cd">[Su.1.45.146cd] apākādanavasthānānna virudhyeta pūrvavat // </l>
                    <l xml:id="Su.1.45.147ab">[Su.1.45.147ab] madhvāmātparatastvanyadāmaṃ kaṣṭaṃ na vidyate / </l>
                    <l xml:id="Su.1.45.147cd">[Su.1.45.147cd] viruddhopakramatvāttat sarvaṃ hanti yathā viṣam // </l>
                    <l xml:id="Su.1.45.148v">[Su.1.45.148v] athekṣuvargaḥ / </l>
                    <l xml:id="Su.1.45.148">[Su.1.45.148] ikṣavo madhurā madhuravipākā guravaḥ śītāḥ snigdhā balyā vṛṣyā mūtralā raktapittapraśamanāḥ kṛmikaphakarāśceti // </l>
                    <l xml:id="Su.1.45.149">[Su.1.45.149] te cānekavidhāḥ / tadyathā </l>
                    <l xml:id="Su.1.45.149ab">[Su.1.45.149ab] pauṇḍrako bhīrukaścaiva vaṃśakaḥ śvetaporakaḥ / </l>
                    <l xml:id="Su.1.45.149cd">[Su.1.45.149cd] kāntārastāpasekṣuśca kāṣṭhekṣuḥ sūcipatrakaḥ // </l>
                    <l xml:id="Su.1.45.150ab">[Su.1.45.150ab] nepālo dīrghapatraśca nīlaporo+ātha kośakṛt / </l>
                    <l xml:id="Su.1.45.150cd">[Su.1.45.150cd] ityetā jātayaḥ sthaulyād guṇān vakṣyāmyataḥ param // </l>
                    <l xml:id="Su.1.45.151ab">[Su.1.45.151ab] suśīto madhuraḥ snigdho bṛṃhaṇaḥ śleṣmalaḥ saraḥ / </l>
                    <l xml:id="Su.1.45.151cd">[Su.1.45.151cd] avidāhī gururvṛṣyaḥ pauṇḍrako bhīrukastathā // </l>
                    <l xml:id="Su.1.45.152ab">[Su.1.45.152ab] ābhyāṃ tulyaguṇaḥ kiṃcitsakṣāro vaṃśako mataḥ / </l>
                    <l xml:id="Su.1.45.152cd">[Su.1.45.152cd] vaṃśavacchvetaporastu kiṃciduṣṇaḥ sa vātahā // </l>
                    <l xml:id="Su.1.45.153ab">[Su.1.45.153ab] kāntāratāpasāvikṣū vaṃśakānugatau matau / </l>
                    <l xml:id="Su.1.45.153cd">[Su.1.45.153cd] evaṃguṇastu kāṣṭhekṣuḥ sa tu vātaprakopaṇaḥ // </l>
                    <l xml:id="Su.1.45.154ab">[Su.1.45.154ab] sūcīpatro nīlaporau naipālo dīrghapatrakaḥ / </l>
                    <l xml:id="Su.1.45.154cd">[Su.1.45.154cd] vātalāḥ kaphapittaghnāḥ sakaṣāyā vidāhinaḥ // </l>
                    <l xml:id="Su.1.45.155ab">[Su.1.45.155ab] kośakāro guruḥ śīto raktapittakṣayāpahaḥ / </l>
                    <l xml:id="Su.1.45.155cd">[Su.1.45.155cd] atīva madhuro mūle madhye madhura eva tu // </l>
                    <l xml:id="Su.1.45.156ab">[Su.1.45.156ab] agreṣvakṣiṣu vijñeya ikṣūṇāṃ lavaṇo rasaḥ // </l>
                    <l xml:id="Su.1.45.157ab">[Su.1.45.157ab] avidāhī kaphakaro vātapittanivāraṇaḥ / </l>
                    <l xml:id="Su.1.45.157cd">[Su.1.45.157cd] vaktraprahlādano vṛṣyo dantaniṣpīḍito rasaḥ // </l>
                    <l xml:id="Su.1.45.158ab">[Su.1.45.158ab] gururvidāhī viṣṭambhī yāntrikastu prakīrtitaḥ / </l>
                    <l xml:id="Su.1.45.158cd">[Su.1.45.158cd] pakvo guruḥ saraḥ snigdhaḥ satīkṣṇaḥ kaphavātanut // </l>
                    <l xml:id="Su.1.45.159">[Su.1.45.159] phāṇitaṃ guru madhuramabhiṣyandi bṛṃhaṇamavṛṣyaṃ tridoṣakṛcca // </l>
                    <l xml:id="Su.1.45.160">[Su.1.45.160] guḍaḥ sakṣāramadhuro nātiśītaḥ snigdho mūtraraktaśodhano nātipittajidvātaghno medaḥ(ā.kṛmi)kaphakaro balyo vṛṣyaśca // </l>
                    <l xml:id="Su.1.45.161ab">[Su.1.45.161ab] pittaghno madhuraḥ śuddho vātaghno+asṛkprasādanaḥ / </l>
                    <l xml:id="Su.1.45.161cd">[Su.1.45.161cd] sa purāṇo+adhikaguṇo guḍaḥ pathyatamaḥ smṛtaḥ // </l>
                    <l xml:id="Su.1.45.162">[Su.1.45.162] matsyaṇḍikākhaṇḍaśarkarā vimalajātā uttarottaraṃ śītāḥ snigdhāḥ gurutarā madhuratarā vṛṣyā raktapittapraśamanāstṛṣṇāpraśamanāśca // </l>
                    <l xml:id="Su.1.45.163ab">[Su.1.45.163ab] yathā yathaiṣāṃ vaimalyaṃ madhuratvaṃ tathā tathā / </l>
                    <l xml:id="Su.1.45.163cd">[Su.1.45.163cd] snehagauravaśaityāni saratvaṃ ca tathā tathā // </l>
                    <l xml:id="Su.1.45.164ab">[Su.1.45.164ab] yo yo matsyaṇḍikākhaṇḍaśarkarāṇāṃ svako guṇaḥ / </l>
                    <l xml:id="Su.1.45.164cd">[Su.1.45.164cd] tena tenaiva nirdeśyasteṣāṃ visrāvaṇo guṇaḥ // </l>
                    <l xml:id="Su.1.45.165ab">[Su.1.45.165ab] sārasthitā suvimalā niḥkṣārā ca yathā yathā / </l>
                    <l xml:id="Su.1.45.165cd">[Su.1.45.165cd] tathā tathā guṇavatī vijñeyā śarkarā budhaiḥ // </l>
                    <l xml:id="Su.1.45.166">[Su.1.45.166] madhuśarkarā punaśchardyatīsāraharī rūkṣā chedanī prasādanī kaṣāyamadhurā madhuravipākā ca // </l>
                    <l xml:id="Su.1.45.167">[Su.1.45.167] yavāsaśarkarā madhurakaṣāyā tiktānurasā śleṣmaharī sarā ceti // </l>
                    <l xml:id="Su.1.45.168ab">[Su.1.45.168ab] yāvatyaḥ śarkarāḥ proktāḥ sarvā dahapraṇāśanāḥ / </l>
                    <l xml:id="Su.1.45.168cd">[Su.1.45.168cd] raktapittapraśamanāśchardimūrcchātṛṣāpahāḥ // </l>
                    <l xml:id="Su.1.45.169ab">[Su.1.45.169ab] rūkṣaṃ madhūkapuṣpotthaṃ phāṇitaṃ vātapittakṛt / </l>
                    <l xml:id="Su.1.45.169cd">[Su.1.45.169cd] kaphaghnaṃ madhuraṃ pāke kaṣāyaṃ bastidūṣaṇam // </l>
                    <l xml:id="Su.1.45.170">[Su.1.45.170] atha madyavargaḥ / </l>
                    <l xml:id="Su.1.45.170ab">[Su.1.45.170ab] sarvaṃ pittakaraṃ madyamamlaṃ rocanadīpanam / </l>
                    <l xml:id="Su.1.45.170cd">[Su.1.45.170cd] bhedanaṃ kaphavātaghnaṃ hṛdyaṃ bastiviśodhanam // </l>
                    <l xml:id="Su.1.45.171ab">[Su.1.45.171ab] pāke laghu vidāhyuṣṇaṃ tīkṣṇamindriyabodhanam / </l>
                    <l xml:id="Su.1.45.171cd">[Su.1.45.171cd] vikāsi sṛṣṭaviṇmūtraṃ śrṇu tasya viśeṣaṇam // </l>
                    <l xml:id="Su.1.45.172ab">[Su.1.45.172ab] mārdvīkamavidāhitvānmadhurānvayatastathā / </l>
                    <l xml:id="Su.1.45.172cd">[Su.1.45.172cd] raktapitte+api satataṃ budhairna pratiṣidhyate // </l>
                    <l xml:id="Su.1.45.173ab">[Su.1.45.173ab] madhuraṃ taddhi rūkṣaṃ ca kaṣāyānurasaṃ laghu / </l>
                    <l xml:id="Su.1.45.173cd">[Su.1.45.173cd] laghupāki saraṃ śoṣaviṣamajvaranāśanam // </l>
                    <l xml:id="Su.1.45.174ab">[Su.1.45.174ab] mārdvīkālpāntaraṃ kiṃcit khārjūraṃ vātakopanam / </l>
                    <l xml:id="Su.1.45.174cd">[Su.1.45.174cd] tadeva viśadaṃ rucyaṃ kaphaghnaṃ karśanaṃ laghu // </l>
                    <l xml:id="Su.1.45.175ab">[Su.1.45.175ab] kaṣāyamadhuraṃ hṛdyaṃ sugandhīndriyabodhanam / </l>
                    <l xml:id="Su.1.45.175cd">[Su.1.45.175cd] kāsārśograhaṇīdoṣamūtraghātānilāpahā // </l>
                    <l xml:id="Su.1.45.176ab">[Su.1.45.176ab] stanyaraktakṣayahitā surā bṛṃhaṇadīpanī / </l>
                    <l xml:id="Su.1.45.176cd">[Su.1.45.176cd] kāsārśograhaṇīśvāsapratiśyāyavināśanī // </l>
                    <l xml:id="Su.1.45.176ef">[Su.1.45.176ef] śvetā mūtrakaphastanyaraktamāṃsakarī surā / </l>
                    <l xml:id="Su.1.45.177cd">[Su.1.45.177cd] chardyarocakahṛtkukṣitodaśūlapramardanī // </l>
                    <l xml:id="Su.1.45.178ab">[Su.1.45.178ab] prasannā kaphavātārśovibandhānāhanāśanī / </l>
                    <l xml:id="Su.1.45.178cd">[Su.1.45.178cd] pittalā+alpakaphā rūkṣā yavairvātaprakopaṇī // </l>
                    <l xml:id="Su.1.45.179ab">[Su.1.45.179ab] viṣṭambhinī surā gurvī śleṣmalā tu madhūlikā / </l>
                    <l xml:id="Su.1.45.179cd">[Su.1.45.179cd] rūkṣā nātikaphā vṛṣyā pācanī cākṣikī smṛtā // </l>
                    <l xml:id="Su.1.45.180ab">[Su.1.45.180ab] tridoṣo bhedyavṛṣyaśca kohalo vadanapriyaḥ / </l>
                    <l xml:id="Su.1.45.180cd">[Su.1.45.180cd] grāhyuṣṇo jagalaḥ paktā rūkṣastṛṭkaphaśophakṛt // </l>
                    <l xml:id="Su.1.45.181ab">[Su.1.45.181ab] hṛdyaḥ pravāhikāṭopadurnāmānilaśoṣahṛt / </l>
                    <l xml:id="Su.1.45.181cd">[Su.1.45.181cd] bakva(ā.kka)so hṛtasāratvādviṣṭambhī vātakopanaḥ // </l>
                    <l xml:id="Su.1.45.182ab">[Su.1.45.182ab] dīpanaḥ sṛṣṭaviṇmūtro viśado+alpamado guruḥ / </l>
                    <l xml:id="Su.1.45.182cd">[Su.1.45.182cd] kaṣāyo madhuraḥ sīdhurgauḍaḥ pācanadīpanaḥ // </l>
                    <l xml:id="Su.1.45.183ab">[Su.1.45.183ab] śārkaro madhuro rucyo dīpano bastiśodhanaḥ / </l>
                    <l xml:id="Su.1.45.183cd">[Su.1.45.183cd] vātaghno madhuraḥ pāke hṛdya indriyabodhanaḥ // </l>
                    <l xml:id="Su.1.45.184ab">[Su.1.45.184ab] tadvat pakvarasaḥ sīdhurbalavarṇakaraḥ saraḥ / </l>
                    <l xml:id="Su.1.45.184cd">[Su.1.45.184cd] śophaghno dīpano hṛdyo rucyaḥ śleṣmārśasāṃ hitaḥ // </l>
                    <l xml:id="Su.1.45.185ab">[Su.1.45.185ab] karśanaḥ śītarasikaḥ śvayathūdaranāśanaḥ / </l>
                    <l xml:id="Su.1.45.185cd">[Su.1.45.185cd] varṇakṛjjaraṇaḥ svaryo vibandhaghno+arśasāṃ hitaḥ // </l>
                    <l xml:id="Su.1.45.186ab">[Su.1.45.186ab] ākṣikaḥ pāṇḍurogaghno vraṇyaḥ saṃgrāhako laghuḥ / </l>
                    <l xml:id="Su.1.45.186cd">[Su.1.45.186cd] kaṣāyamadhuraḥ sīdhuḥ pittaghno+asṛkprasādanaḥ // </l>
                    <l xml:id="Su.1.45.187ab">[Su.1.45.187ab] jāmbavo baddhanisyandastuvaro vātakopanaḥ / </l>
                    <l xml:id="Su.1.45.187cd">[Su.1.45.187cd] tīkṣṇaḥ surāsavo hṛdyo mūtralaḥ kaphavātanut // </l>
                    <l xml:id="Su.1.45.188ab">[Su.1.45.188ab] mukhapriyaḥ sthiramado vijñeyo+anilanāśanaḥ / </l>
                    <l xml:id="Su.1.45.188cd">[Su.1.45.188cd] laghurmadhvāsavaśchedī mehakuṣṭhaviṣāpahaḥ // </l>
                    <l xml:id="Su.1.45.189ab">[Su.1.45.189ab] tiktaḥ kaṣāyaḥ śophaghnastīkṣṇaḥ svāduravātakṛt / </l>
                    <l xml:id="Su.1.45.189cd">[Su.1.45.189cd] tīkṣṇaḥ kaṣāyo madakṛddurnāmakaphagulmahṛt // </l>
                    <l xml:id="Su.1.45.190ab">[Su.1.45.190ab] kṛmimedonilaharo maireyo madhuro guruḥ / </l>
                    <l xml:id="Su.1.45.190cd">[Su.1.45.190cd] balyaḥ pittaharo varṇyo hṛdyaścekṣurasāsavaḥ // </l>
                    <l xml:id="Su.1.45.191ab">[Su.1.45.191ab] śīghurmadhūkapuṣpottho vihāhyagnibalapradaḥ / </l>
                    <l xml:id="Su.1.45.191cd">[Su.1.45.191cd] rūkṣaḥ kaṣāyakaphahṛdvātapittaprakopaṇaḥ // </l>
                    <l xml:id="Su.1.45.192ab">[Su.1.45.192ab] nirdiśedrasataścānyānkandamūlaphalāsavān / </l>
                    <l xml:id="Su.1.45.192cd">[Su.1.45.192cd] navaṃ madyamabhiṣyandi guru vātādikopanam // </l>
                    <l xml:id="Su.1.45.193ab">[Su.1.45.193ab] aniṣṭagandhi virasamahṛdyaṃ ca vidāhi ca / </l>
                    <l xml:id="Su.1.45.193cd">[Su.1.45.193cd] sugandhi dīpanaṃ hṛdyaṃ rociṣṇu kṛmināśanam // </l>
                    <l xml:id="Su.1.45.194ab">[Su.1.45.194ab] sphuṭasrotaskaraṃ jīrṇaṃ laghu vātakaphāpaham / </l>
                    <l xml:id="Su.1.45.194cd">[Su.1.45.194cd] ariṣṭo dravyasaṃyogasaṃskārādadhiko guṇaiḥ // </l>
                    <l xml:id="Su.1.45.195ab">[Su.1.45.195ab] bahudoṣaharaścaiva doṣāṇāṃ śamanaśca saḥ / </l>
                    <l xml:id="Su.1.45.195cd">[Su.1.45.195cd] dīpanaḥ kaphavātaghnaḥ saraḥ pittāvirodhanaḥ // </l>
                    <l xml:id="Su.1.45.196ab">[Su.1.45.196ab] śūlādhmānodaraplīhajvarājīrṇārśasāṃ hitaḥ / </l>
                    <l xml:id="Su.1.45.196cd">[Su.1.45.196cd] pippalyādikṛto gulmakapharogaharaḥ smṛtaḥ // </l>
                    <l xml:id="Su.1.45.197ab">[Su.1.45.197ab] cikitsiteṣu vakṣyante+ariṣṭā rogaharāḥ pṛthak / </l>
                    <l xml:id="Su.1.45.197cd">[Su.1.45.197cd] ariṣṭāsavasīdhūnāṃ guṇān karmāṇi cādiśet // </l>
                    <l xml:id="Su.1.45.198ab">[Su.1.45.198ab] buddhyā yathāsvaṃ saṃskāramavekṣya kuśalo bhiṣak / </l>
                    <l xml:id="Su.1.45.198cd">[Su.1.45.198cd] sāndraṃ vidāhi durgandhaṃ virasaṃ kṛmilaṃ guru // </l>
                    <l xml:id="Su.1.45.199ab">[Su.1.45.199ab] ahṛdyaṃ taruṇaṃ tīkṣṇamuṣṇaṃ durbhājanasthitam / </l>
                    <l xml:id="Su.1.45.199cd">[Su.1.45.199cd] alpauṣadhaṃ paryuṣitamatyacchaṃ picchilaṃ ca yat // </l>
                    <l xml:id="Su.1.45.200ab">[Su.1.45.200ab] tadvarjyaṃ sarvadā madyaṃ kiṃciccheṣaṃ ca yadbhavet / </l>
                    <l xml:id="Su.1.45.200cd">[Su.1.45.200cd] tatra yat stokasambhāraṃ taruṇaṃ picchilaṃ guru // </l>
                    <l xml:id="Su.1.45.201ab">[Su.1.45.201ab] kaphaprakopi tanmadyaṃ durjaraṃ ca viśeṣataḥ / </l>
                    <l xml:id="Su.1.45.201cd">[Su.1.45.201cd] pittaprakopi bahalaṃ tīkṣṇamuṣṇaṃ vidāhi ca // </l>
                    <l xml:id="Su.1.45.202ab">[Su.1.45.202ab] ahṛdyaṃ pelavaṃ pūti kṛmilaṃ virasaṃ ca yat / </l>
                    <l xml:id="Su.1.45.202cd">[Su.1.45.202cd] tathā paryuṣitaṃ cāpi vidyādanilakopanam // </l>
                    <l xml:id="Su.1.45.203ab">[Su.1.45.203ab] sarvadoṣairupetaṃ tu sarvadoṣaprakopaṇam / </l>
                    <l xml:id="Su.1.45.203cd">[Su.1.45.203cd] cirasthitaṃ jātarasaṃ dīpanaṃ kaphavātajit // </l>
                    <l xml:id="Su.1.45.204ab">[Su.1.45.204ab] rucyaṃ prasannaṃ surabhi madyaṃ sevyaṃ madāvaham / </l>
                    <l xml:id="Su.1.45.204cd">[Su.1.45.204cd] tasyānekaprakārasya madyasya rasavīryataḥ // </l>
                    <l xml:id="Su.1.45.205ab">[Su.1.45.205ab] saukṣmayādauṣṇyācca taikṣṇyācca vikāsitvācca vahninā / </l>
                    <l xml:id="Su.1.45.205cd">[Su.1.45.205cd] sametya hṛdayaṃ prāpya dhamanīrūrdhvamāgatam // </l>
                    <l xml:id="Su.1.45.206ab">[Su.1.45.206ab] vikṣobhyendriyacetāṃsi vīryaṃ madayate+acirāt / </l>
                    <l xml:id="Su.1.45.206cd">[Su.1.45.206cd] cireṇa ślaiṣmike puṃsi pānato jāyate madaḥ / </l>
                    <l xml:id="Su.1.45.206ef">[Su.1.45.206ef] acirādvātike dṛṣṭaḥ paittike śīghrameva tu // </l>
                    <l xml:id="Su.1.45.207ab">[Su.1.45.207ab] sāttvike śaucadākṣiṇyaharṣamaṇḍanalālasaḥ / </l>
                    <l xml:id="Su.1.45.207cd">[Su.1.45.207cd] gītādhyayanasaubhāgyasuratotsāhakṛnmadaḥ // </l>
                    <l xml:id="Su.1.45.208ab">[Su.1.45.208ab] rājase duḥkhaśīlatvamātmatyāgaṃ sasāhasam / </l>
                    <l xml:id="Su.1.45.208cd">[Su.1.45.208cd] kalahaṃ sānubandhaṃ tu karoti puruṣe madaḥ // </l>
                    <l xml:id="Su.1.45.209ab">[Su.1.45.209ab] aśaucanidrāmātsaryāgamyāgamanalolatāḥ / </l>
                    <l xml:id="Su.1.45.209cd">[Su.1.45.209cd] asatyabhāṣaṇaṃ cāpi kuryāddhi tāmase madaḥ // </l>
                    <l xml:id="Su.1.45.210ab">[Su.1.45.210ab] raktapittakaraṃ śuktaṃ chedi bhuktavipācanam / </l>
                    <l xml:id="Su.1.45.210cd">[Su.1.45.210cd] vaisvaryaṃ jaraṇaṃ śleṣmapāṇḍukrimiharaṃ laghu // </l>
                    <l xml:id="Su.1.45.211ab">[Su.1.45.211ab] tīkṣṇoṣṇaṃ mūtralaṃ hṛdyaṃ kaphaghnaṃ kaṭupāki ca / </l>
                    <l xml:id="Su.1.45.211cd">[Su.1.45.211cd] tadvattadāsutaṃ sarvaṃ rocanam ca viśeṣataḥ // </l>
                    <l xml:id="Su.1.45.212ab">[Su.1.45.212ab] gauḍāni rasaśuktāni madhuśuktāni yāni ca / </l>
                    <l xml:id="Su.1.45.212cd">[Su.1.45.212cd] yathāpūrvaṃ gurutarāṇyabhiṣyandakarāṇi ca // </l>
                    <l xml:id="Su.1.45.213ab">[Su.1.45.213ab] tuṣāmbu dīpanaṃ hṛdyaṃ hṛtpāṇḍukṛmiroganut / </l>
                    <l xml:id="Su.1.45.213cd">[Su.1.45.213cd] grahaṇyarśovikāraghnaṃ bhedi sauvīrakaṃ tathā // </l>
                    <l xml:id="Su.1.45.214ab">[Su.1.45.214ab] dhānyāmlaṃ dhānyayonitvājjīvanaṃ dāhanāśanam / </l>
                    <l xml:id="Su.1.45.214cd">[Su.1.45.214cd] sparśātpānāttu pavanakaphatṛṣṇāharaṃ laghu // </l>
                    <l xml:id="Su.1.45.215ab">[Su.1.45.215ab] taikṣṇyācca nirharedāśu kaphaṃ gaṇḍūṣadhāraṇāt / </l>
                    <l xml:id="Su.1.45.215cd">[Su.1.45.215cd] mukhavairasyadaurgandhyamalaśoṣaklamāpaham // </l>
                    <l xml:id="Su.1.45.216ab">[Su.1.45.216ab] dīpanaṃ jaraṇaṃ bhedi hitamāsthāpaneṣu ca / </l>
                    <l xml:id="Su.1.45.216cd">[Su.1.45.216cd] samudramāśritānāṃ ca janānāṃ sātmyamucyate // </l>
                    <l xml:id="Su.1.45.217v">[Su.1.45.217v] atha mūtrāṇi / </l>
                    <l xml:id="Su.1.45.217">[Su.1.45.217] atha mūtrāṇi gomahiṣājāvigajahayakharoṣṭrāṇāṃ tīkṣṇānyuṣṇāni kaṭūni tiktāni lavaṇānurasāni laghūni śodhanāni kaphavātakṛmimedoviṣagulmārśa udarakuṣṭhaśophārocakapāṇḍurogaharāṇi hṛdyāni dīpanāni ca sāmānyataḥ // </l>
                    <l xml:id="Su.1.45.218">[Su.1.45.218] bhavataścātra / </l>
                    <l xml:id="Su.1.45.218ab">[Su.1.45.218ab] tatsarvaṃ kaṭu tīkṣṇoṣṇaṃ lavaṇānurasaṃ laghu / </l>
                    <l xml:id="Su.1.45.218cd">[Su.1.45.218cd] śodhanaṃ kaphavātaghnaṃ kṛmimedoviṣāpaham // </l>
                    <l xml:id="Su.1.45.219ab">[Su.1.45.219ab] arśojaṭharagulmaghnaṃ śophārocakanāśanam / </l>
                    <l xml:id="Su.1.45.219cd">[Su.1.45.219cd] pāṇḍurogaharaṃ bhedi hṛdyaṃ dīpanapācanam // </l>
                    <l xml:id="Su.1.45.220ab">[Su.1.45.220ab] gomūtraṃ kaṭu tīkṣṇoṣṇaṃ sakṣāratvānna vātalam / </l>
                    <l xml:id="Su.1.45.220cd">[Su.1.45.220cd] laghvagnidīpanaṃ medhyaṃ pittalaṃ kaphavātajit // </l>
                    <l xml:id="Su.1.45.221ab">[Su.1.45.221ab] śūlagulmodarānāhavirekāsthāpanādiṣu / </l>
                    <l xml:id="Su.1.45.221cd">[Su.1.45.221cd] mūtraprayogasādhyeṣu gavyaṃ mūtraṃ prayojayet // </l>
                    <l xml:id="Su.1.45.222ab">[Su.1.45.222ab] durnāmodaraśūleṣu kuṣṭhamehāviśuddhiṣu / </l>
                    <l xml:id="Su.1.45.222cd">[Su.1.45.222cd] ānāhaśophagulmeṣu pāṇḍuroge ca māhiṣam // </l>
                    <l xml:id="Su.1.45.223ab">[Su.1.45.223ab] kāsaśvāsāpahaṃ śophakāmalāpāṇḍuroganut / </l>
                    <l xml:id="Su.1.45.223cd">[Su.1.45.223cd] kaṭutiktānvitaṃ chāgamīṣanmārutakopanam // </l>
                    <l xml:id="Su.1.45.224ab">[Su.1.45.224ab] kāsaplīhodaraśvāsaśoṣavarcograhe hitam / </l>
                    <l xml:id="Su.1.45.224cd">[Su.1.45.224cd] sakṣāraṃ tiktakaṭukamuṣṇaṃ vātaghnamāvikam // </l>
                    <l xml:id="Su.1.45.225ab">[Su.1.45.225ab] dīpanaṃ kaṭu tīkṣṇoṣṇaṃ vātacetovikāranut / </l>
                    <l xml:id="Su.1.45.225cd">[Su.1.45.225cd] āśvaṃ kaphaharaṃ mūtraṃ kṛmidadruṣu śasyate // </l>
                    <l xml:id="Su.1.45.226ab">[Su.1.45.226ab] satiktaṃ lavaṇaṃ bhedi vātaghnaṃ pittakopanam / </l>
                    <l xml:id="Su.1.45.226cd">[Su.1.45.226cd] tīkṣṇaṃ kṣāre kilāse ca nāgaṃ mūtraṃ prayojayet // </l>
                    <l xml:id="Su.1.45.227ab">[Su.1.45.227ab] garacetovikāraghnaṃ tīkṣṇaṃ grahaṇiroganut / </l>
                    <l xml:id="Su.1.45.227cd">[Su.1.45.227cd] dīpanaṃ gārdabhaṃ mūtraṃ kṛmivātakaphāpaham // </l>
                    <l xml:id="Su.1.45.228ab">[Su.1.45.228ab] śophakuṣṭhodaronmādamārutakrimināśanam / </l>
                    <l xml:id="Su.1.45.228cd">[Su.1.45.228cd] arśoghnaṃ kārabhaṃ mūtraṃ mānuṣaṃ ca viṣāpaham // </l>
                    <l xml:id="Su.1.45.229ab">[Su.1.45.229ab] dravadravyāṇi sarvāṇi samāsāt kīrtitāni tu / </l>
                    <l xml:id="Su.1.45.229cd">[Su.1.45.229cd] kāladeśavibhāgajño nṛpaterdātumarhati // </l>
                    <l xml:id="Su.1.45">[Su.1.45] iti suśrutasaṃhitāyāṃ sūtrasthāne dravadravyavijñānīyo nāma pañcatvāriṃśo+adhyāyaḥ // </l>
                </div>
                <div n="46" type="adhyāyaḥ" xml:id="suśrutasaṃhitā-body-div-1-div-46">
                    <head xml:id="suśrutasaṃhitā-body-div-1-div-46-head"> ṣaṭcatvāriṃśattamo+adhyāyaḥ /</head>
                    <l xml:id="Su.1.46.1">[Su.1.46.1] athāto+annapānavidhimadhyāyaṃ vyākhyāsyāmaḥ // </l>
                    <l xml:id="Su.1.46.2">[Su.1.46.2] yathovāca bhagavān dhanvantariḥ // </l>
                    <l xml:id="Su.1.46.3">[Su.1.46.3] dhanvantarimabhivādya suśruta uvāca prāgabhihitaḥ prāṇināṃ punarmūlamāhāro balavarṇaujasāṃ ca sa ṣaṭsu raseṣvāyattaḥ rasāḥ punardravyāśrayiṇaḥ dravyarasaguṇavīryavipākanimitte ca kṣayavṛddhī doṣāṇāṃ sāmyaṃ ca brahmāderapi ca lokasyāhāraḥ sthityutpattivināśahetuḥ āhārādevābhivṛddhirbalamārogyaṃ varṇendriyaprasādaśca tathā hyāhāravaiṣamyādasvāsthyaṃ tasyāśitapītalīḍhakhāditasya nānādravyātmakasyānekavidhavikalpasyānekavidhaprabhāvasya pṛthak pṛthagdravyarasaguṇavīryavipākaprabhāvakarmāṇīcchāmi jñātuṃ na hyanavabuddhasvabhāvā bhiṣajaḥ svasthānuvṛttiṃ roganigrahaṇaṃ ca kartuṃ samarthāḥ āhārāyattāśca sarvaprāṇino yasmāttasmādannapānavidhimupadiśatu me bhagavān ityuktaḥ provāca bhagavān dhanvantariḥ atha khalu vatsa suśruta yathāpraśnamucyamānamupadhārayasva // </l>
                    <l xml:id="Su.1.46.4">[Su.1.46.4] tatra lohitaśālikalamakardamakapāṇḍukasugandhakaśakunāhṛtapuṣpāṇḍakapuṇḍarīkamahāśāliśītabhīrukarodhrapuṣpakadīrghaśūkakāñcanakamahiṣamahāśūkahāyanakadūṣakamahādūṣakaprabhṛtayaḥ śālayaḥ // </l>
                    <l xml:id="Su.1.46.5ab">[Su.1.46.5ab] madhurā vīryataḥ śītā laghupākā balāvahāḥ / </l>
                    <l xml:id="Su.1.46.5cd">[Su.1.46.5cd] pittaghnālpānilakaphāḥ snigdhā baddhālpavarcasaḥ // </l>
                    <l xml:id="Su.1.46.6ab">[Su.1.46.6ab] teṣāṃ lohitakaḥ śreṣṭho doṣaghnaḥ śukramūtralaḥ / </l>
                    <l xml:id="Su.1.46.6cd">[Su.1.46.6cd] cakṣuṣyo varṇabalakṛt svaryo hṛdyastṛṣāpahaḥ // </l>
                    <l xml:id="Su.1.46.7ab">[Su.1.46.7ab] vraṇyo jvaraharaścaiva sarvadoṣaviṣāpahaḥ / </l>
                    <l xml:id="Su.1.46.7cd">[Su.1.46.7cd] tasmādalpāntaraguṇāḥ kramaśaḥ śālayo+avarāḥ // </l>
                    <l xml:id="Su.1.46.8">[Su.1.46.8] ṣaṣṭikakāṅgukamukundakapītakapramodakakākalakāsanapuṣpakamahāṣaṣṭikacūrṇakakuravakakedāraprabhṛtayaḥ ṣaṣṭikāḥ // </l>
                    <l xml:id="Su.1.46.9ab">[Su.1.46.9ab] rase pāke ca madhurāḥ śamanā vātapittayoḥ / </l>
                    <l xml:id="Su.1.46.9cd">[Su.1.46.9cd] śālīnāṃ ca guṇaistulyā bṛṃhaṇāḥ kaphaśukralāḥ // </l>
                    <l xml:id="Su.1.46.10ab">[Su.1.46.10ab] ṣadṣtikaḥ pravarsteṣāṃ kaṣāyānuraso laghuḥ / </l>
                    <l xml:id="Su.1.46.10cd">[Su.1.46.10cd] mṛduḥ snigdhastridoṣaghnaḥ sthairyakṛdvalavardhanaḥ // </l>
                    <l xml:id="Su.1.46.11ab">[Su.1.46.11ab] vipāke madhuro grāhī tulyo lohitaśālibhiḥ / </l>
                    <l xml:id="Su.1.46.11cd">[Su.1.46.11cd] śeṣāstvalpāntaraguṇāḥ ṣaṣṭikāḥ kramaśo guṇaiḥ // </l>
                    <l xml:id="Su.1.46.12">[Su.1.46.12] kṛṣṇavrīhiśālāmukhajatumukhanandīmukhalāvākṣakatvaritakakukkuṭāṇḍakapārāvatakapāṭakaprabhṛtayo vrīhayaḥ // </l>
                    <l xml:id="Su.1.46.13ab">[Su.1.46.13ab] kaṣāyamadhurāḥ pāke+amadhurā vīryato+ahimāḥ / </l>
                    <l xml:id="Su.1.46.13cd">[Su.1.46.13cd] alpābhiṣyandinastulyāḥ ṣaṣṭikaribaddhavarcasaḥ // </l>
                    <l xml:id="Su.1.46.14ab">[Su.1.46.14ab] kṛṣṇavrīhirvarasteṣāṃ kaṣāyānuraso laghuḥ / </l>
                    <l xml:id="Su.1.46.14cd">[Su.1.46.14cd] tasmādalpāntaraguṇāḥ kramaśo vrīhayo+apare // </l>
                    <l xml:id="Su.1.46.15ab">[Su.1.46.15ab] dagdhāyāmavanau jātāḥ śālayo laghupākinaḥ / </l>
                    <l xml:id="Su.1.46.15cd">[Su.1.46.15cd] kaṣāyā baddhaviṇmūtrā rūkṣāḥ śleṣmāpakarṣaṇāḥ // </l>
                    <l xml:id="Su.1.46.16ab">[Su.1.46.16ab] sthalajāḥ kaphapittaghnāḥ kaṣāyāḥ kaṭukānvayāḥ / </l>
                    <l xml:id="Su.1.46.16cd">[Su.1.46.16cd] kiṃcitsatiktamadhurāḥ pavanānalavardhanāḥ // </l>
                    <l xml:id="Su.1.46.17ab">[Su.1.46.17ab] kaidārā madhurā vṛṣyā balyāḥ pittanibarhaṇāḥ / </l>
                    <l xml:id="Su.1.46.17cd">[Su.1.46.17cd] īṣatkaṣāyālpamalā guravaḥ kaphaśukralāḥ // </l>
                    <l xml:id="Su.1.46.18ab">[Su.1.46.18ab] ropyātiropyā laghavaḥ śīghrapākā guṇottarāḥ / </l>
                    <l xml:id="Su.1.46.18cd">[Su.1.46.18cd] adāhino doṣaharā balyā mūtravivardhanāḥ // </l>
                    <l xml:id="Su.1.46.19ab">[Su.1.46.19ab] śālayaśchinnarūḍhā ye rūkṣāste baddhavarcasaḥ / </l>
                    <l xml:id="Su.1.46.19cd">[Su.1.46.19cd] tiktāḥ kaṣāyāḥ pittaghnā laghupākāḥ kaphāpahāḥ // </l>
                    <l xml:id="Su.1.46.20ab">[Su.1.46.20ab] vistareṇāyamuddiṣṭaḥ śālivargo hitāhitaḥ / </l>
                    <l xml:id="Su.1.46.20cd">[Su.1.46.20cd] tadvat kudhānyamudgādimāṣādīnāṃ ca vakṣyate // </l>
                    <l xml:id="Su.1.46.21">[Su.1.46.21] atha kudhānyavargaḥ / koradūṣakaśyāmākanīvāraśāntanuvarakoddālakapriyaṅgumadhūlikānāndīmukhīkuruvindagavedhukasarabarukatoda(?ya)parṇīmukundakaveṇuyavaprabhṛtayaḥ kudhānyaviśeṣāḥ // </l>
                    <l xml:id="Su.1.46.22ab">[Su.1.46.22ab] uṣṇāḥ kaṣāyamadhurā rūkṣāḥ kaṭuvipākinaḥ / </l>
                    <l xml:id="Su.1.46.22cd">[Su.1.46.22cd] śleṣamaghnā baddhanisyandā vātapittaprakopaṇāḥ // </l>
                    <l xml:id="Su.1.46.23ab">[Su.1.46.23ab] kāṣayamadhurasteṣāṃ śītaḥ pittāpahaḥ smṛtaḥ / </l>
                    <l xml:id="Su.1.46.23cd">[Su.1.46.23cd] kodravaśca sanīvāraḥ śyāmākaśca saśāntanuḥ // </l>
                    <l xml:id="Su.1.46.24ab">[Su.1.46.24ab] kṛṣṇā raktāśca pītāśca śvetāścaiva priyaṅgavaḥ / </l>
                    <l xml:id="Su.1.46.24cd">[Su.1.46.24cd] yathottaram pradhānāḥ syū rūkṣāḥ kaphaharāḥ smṛtāḥ // </l>
                    <l xml:id="Su.1.46.25ab">[Su.1.46.25ab] madhūlī madhurā śītā snigdhā nandīmukhī tathā / </l>
                    <l xml:id="Su.1.46.25cd">[Su.1.46.25cd] viśoṣī tatra bhūyiṣṭhaṃ varukaḥ samukundakaḥ // </l>
                    <l xml:id="Su.1.46.26ab">[Su.1.46.26ab] rūkṣā veṇuyavā jñeyā vīryoṣṇāḥ kaṭupākinaḥ / </l>
                    <l xml:id="Su.1.46.26cd">[Su.1.46.26cd] baddhamūtrāḥ kaphaharāḥ kaṣāyā vātakopanāḥ // </l>
                    <l xml:id="Su.1.46.27">[Su.1.46.27] mudgavanamudgakalāyamakuṣṭhamasūramaṅgalyacaṇakasatīnatripuṭakahareṇvāḍhakīprabhṛtayo vaidalāḥ // </l>
                    <l xml:id="Su.1.46.28ab">[Su.1.46.28ab] kaṣāyamadhurāḥ śītāḥ kaṭupākā marutkarāḥ / </l>
                    <l xml:id="Su.1.46.28cd">[Su.1.46.28cd] baddhamūtrapurīṣāśca pittaśleṣmaharāstathā // </l>
                    <l xml:id="Su.1.46.29ab">[Su.1.46.29ab] nātyarthaṃ vātalāsteṣu mudgā dṛṣṭiprasādanaḥ / </l>
                    <l xml:id="Su.1.46.29cd">[Su.1.46.29cd] pradhānā haritāstatra vanyā mudgasamāḥ smṛtāḥ // </l>
                    <l xml:id="Su.1.46.30ab">[Su.1.46.30ab] vipāke madhurāḥ proktā masūrā baddhavarcasaḥ / </l>
                    <l xml:id="Su.1.46.30cd">[Su.1.46.30cd] makuṣṭhakāḥ kṛmikarāḥ kalāyāḥ pracurānilāḥ // </l>
                    <l xml:id="Su.1.46.31ab">[Su.1.46.31ab] āḍhakī kaphapittaghnī nātivātaprakopaṇī / </l>
                    <l xml:id="Su.1.46.31cd">[Su.1.46.31cd] vātalāḥ śītamadhurāḥ sakaṣāyā virūkṣaṇāḥ // </l>
                    <l xml:id="Su.1.46.32ab">[Su.1.46.32ab] kaphaśoṇitapittaghnāścaṇakāḥ puṃstvanāśanāḥ / </l>
                    <l xml:id="Su.1.46.32cd">[Su.1.46.32cd] ta eva ghṛtasaṃyuktāstridoṣaśamanāḥ param // </l>
                    <l xml:id="Su.1.46.33ab">[Su.1.46.33ab] hareṇavaḥ satīnāśca vijñeyā baddhavarcasaḥ / </l>
                    <l xml:id="Su.1.46.33cd">[Su.1.46.33cd] ṛte mudgamasūrābhyāmanye tvādhmānakārakāḥ // </l>
                    <l xml:id="Su.1.46.34ab">[Su.1.46.34ab] māṣo gururbhinnapurīṣamūtraḥ snigdhoṣṇavṛṣyo madhuro+anilaghnaḥ / </l>
                    <l xml:id="Su.1.46.34cd">[Su.1.46.34cd] santarpaṇaḥ stnayakaro viśeṣādbalapradaḥ śukrakaphāvahaśca // </l>
                    <l xml:id="Su.1.46.35ab">[Su.1.46.35ab] kaṣāyabhāvānna purīṣabhedī na mūtralo naiva kaphasya kartā / </l>
                    <l xml:id="Su.1.46.35cd">[Su.1.46.35cd] svādurvipāke madhuro+alasāndraḥ santarpaṇaḥ stanyarucipradaśca // </l>
                    <l xml:id="Su.1.46.36ab">[Su.1.46.36ab] māṣaiḥ samānaṃ phalamātmaguptamuktaṃ ca kākāṇḍaphalaṃ tathaiva / </l>
                    <l xml:id="Su.1.46.36cd">[Su.1.46.36cd] āraṇyamāṣā guṇataḥ pradiṣṭā rūkṣāḥ kaṣāyā avidāhinaśca // </l>
                    <l xml:id="Su.1.46.37ab">[Su.1.46.37ab] uṣṇaḥ kulattho rasataḥ kaṣāyaḥ kaṭurvipāke kaphamārutaghnaḥ / </l>
                    <l xml:id="Su.1.46.37cd">[Su.1.46.37cd] śukrāśmarīgulmaniṣūdanaśca sāṃgrāhikaḥ pīnasakāsahārī // </l>
                    <l xml:id="Su.1.46.38ab">[Su.1.46.38ab] ānāhamedogudakīlahikkāśvāsāpahaḥ śoṇitapittakṛcca / </l>
                    <l xml:id="Su.1.46.38cd">[Su.1.46.38cd] kaphasya hantā nayanāmayaghno viśeṣato vanyakulattha uktaḥ // </l>
                    <l xml:id="Su.1.46.39ab">[Su.1.46.39ab] īṣatkaṣāyo madhuraḥ satiktaḥ sāṃgrāhikaḥ pittarakarastathoṣṇaḥ / </l>
                    <l xml:id="Su.1.46.39cd">[Su.1.46.39cd] tilo vipāke madhuro baliṣṭhaḥ snigdho vraṇālepana eva pathyaḥ // </l>
                    <l xml:id="Su.1.46.40ab">[Su.1.46.40ab] dantyo+agnimedhājanano+alpamūtrastvacyo+atha keśyo+anilahā guruśca / </l>
                    <l xml:id="Su.1.46.40cd">[Su.1.46.40cd] tileṣu sarveṣvasitaḥ pradhāno madhyaḥ sito hīnatarāstathā+anye // </l>
                    <l xml:id="Su.1.46.41ab">[Su.1.46.41ab] yavaḥ kaṣāyo madhuro himaśca kaṭurvipāke kaphapittahārī / </l>
                    <l xml:id="Su.1.46.41cd">[Su.1.46.41cd] vraṇeṣu pathyastilavacca nityaṃ prabaddhamūtro bahuvātavarcāḥ // </l>
                    <l xml:id="Su.1.46.42ab">[Su.1.46.42ab] sthairyāgnimedhāsvaravarṇakṛcca sapicchilaḥ sthūlavilekhanaśca / </l>
                    <l xml:id="Su.1.46.42cd">[Su.1.46.42cd] medomaruttṛḍ{ṃ.-}haraṇo+atirūkṣaḥ prasādanaḥ śoṇitapittayośca // </l>
                    <l xml:id="Su.1.46.43ab">[Su.1.46.43ab] ebhirguṇairhīnataraistu kiṃcidvidyādyavebhyo+atiyavānaśeṣaiḥ / </l>
                    <l xml:id="Su.1.46.43cd">[Su.1.46.43cd] godhūma ukto madhuro guruśca balyaḥ sthiraḥ śukrarucipradaśca // </l>
                    <l xml:id="Su.1.46.44ab">[Su.1.46.44ab] snigdho+atiśīto+anilapittahantā sandhānakṛt śleṣmakaraḥ saraśca / </l>
                    <l xml:id="Su.1.46.44cd">[Su.1.46.44cd] rūkṣaḥ kaṣāyo viṣaśoṣaśukrabalāsadṛṣṭikṣayakṛdvidāhī // </l>
                    <l xml:id="Su.1.46.45ab">[Su.1.46.45ab] kaṭurvipāke madhurastu śimbaḥ prabandhaviṇmārutapittalaśca / </l>
                    <l xml:id="Su.1.46.45cd">[Su.1.46.45cd] sitāsitāḥ pītakaraktavarṇā bhavanti ye+anekavidhāstu śimbāḥ // </l>
                    <l xml:id="Su.1.46.46ab">[Su.1.46.46ab] yathoditāste guṇataḥ pradhānā jñeyāḥ kaṭūṣṇā rasapākayośca / </l>
                    <l xml:id="Su.1.46.46cd">[Su.1.46.46cd] sahādvayaṃ mūlakajāśca śimbāḥ kuśimbivallīprabhavāstu śimbāḥ // </l>
                    <l xml:id="Su.1.46.47ab">[Su.1.46.47ab] jñeyā vipāke madhurā rase ca balapradāḥ pittanibarhaṇāśca / </l>
                    <l xml:id="Su.1.46.47cd">[Su.1.46.47cd] vidāhavantaśca bhṛśaṃ virūkṣā viṣṭabhya jīryantyanilapradāśca // </l>
                    <l xml:id="Su.1.46.48ab">[Su.1.46.48ab] rucipradāścaiva sudurjarāśca sarve smṛtā vaidalikāstu śimbāḥ / </l>
                    <l xml:id="Su.1.46.48cd">[Su.1.46.48cd] kaṭurvipāke kaṭukaḥ kaphaghno vidāhibhāvādahitaḥ kusumbaḥ // </l>
                    <l xml:id="Su.1.46.49ab">[Su.1.46.49ab] uṣṇā+atasī svādurasā+anilaghnī pittolbaṇā syāt kaṭukā vipāke / </l>
                    <l xml:id="Su.1.46.49cd">[Su.1.46.49cd] pāke rase cāpi kaṭuḥ pradiṣṭaḥ siddhārthakaḥ śoṇitapittakopī / </l>
                    <l xml:id="Su.1.46.49ef">[Su.1.46.49ef] tīkṣṇoṣṇarūkṣaḥ kaphamārutaghnastathāguṇaścāsitasarṣapo+api // </l>
                    <l xml:id="Su.1.46.50ab">[Su.1.46.50ab] anārtavaṃ vyādhihatamaparyāgatameva ca / </l>
                    <l xml:id="Su.1.46.50cd">[Su.1.46.50cd] abhūmijaṃ navaṃ cāpi na dhānyaṃ guṇavat smṛtam // </l>
                    <l xml:id="Su.1.46.51ab">[Su.1.46.51ab] navaṃ dhānyamabhiṣyandi laghu saṃvatsaroṣitam / </l>
                    <l xml:id="Su.1.46.51cd">[Su.1.46.51cd] vidāhi guru viṣṭambhi virūḍhaṃ dṛṣṭidūṣaṇam // </l>
                    <l xml:id="Su.1.46.52ab">[Su.1.46.52ab] śālyādeḥ sarṣapāntasya vividhasyāsya bhāgaśaḥ / </l>
                    <l xml:id="Su.1.46.52cd">[Su.1.46.52cd] kālapramāṇasaṃskāramātrāḥ saṃparikīrtitāḥ // </l>
                    <l xml:id="Su.1.46.53">[Su.1.46.53] athordhvaṃ māṃsavargānupadekṣyāmaḥ // </l>
                    <l xml:id="Su.1.46.53cd">[Su.1.46.53cd] tadyathā jaleśayā ānūpā grāmyāḥ kravyabhuja ekaśaphā jāṅgalāśceti ṣaṇmāṃsavargāḥ / eteṣāṃ vargāṇāmuttarottaraṃ pradhānatamāḥ / te punardvividhājāṅgalā ānūpāśceti / tatra jāṅgalavargo+aṣṭavidhaḥ / tadyathā jaṅghālā viṣkirāḥ pratudā guhāśayāḥ prasahāḥ parṇamṛgā bileśayā grāmyāśceti / teṣaṃ jaṅghālaviṣkirau pradhānatamau // </l>
                    <l xml:id="Su.1.46.54">[Su.1.46.54] tāveṇahariṇarkṣakuraṅgakarālakṛtamālaśarabhaśvadaṃṣṭrāpṛṣatacāruṣkaramṛgamātṛkāprabhṛtayo jaṅghālā mṛgāḥ kaṣāyā madhurā laghavo vātapittaharāstīkṣṇā hṛdyā bastiśodhanāśca // </l>
                    <l xml:id="Su.1.46.55ab">[Su.1.46.55ab] kaṣāyo madhuro hṛdyaḥ pittāsṛkkapharogahā / </l>
                    <l xml:id="Su.1.46.55cd">[Su.1.46.55cd] saṃgrāhī rocano balyasteṣāmeṇo jvarāpahaḥ // </l>
                    <l xml:id="Su.1.46.56ab">[Su.1.46.56ab] madhuro madhuraḥ pāke doṣaghno+analadīpanaḥ / </l>
                    <l xml:id="Su.1.46.56cd">[Su.1.46.56cd] śītalo baddhaviṇmūtraḥ sugandhirhariṇo laghuḥ // </l>
                    <l xml:id="Su.1.46.57ab">[Su.1.46.57ab] eṇaḥ kṛṣṇastayorjñeyo hariṇastāmra ucyate / </l>
                    <l xml:id="Su.1.46.57cd">[Su.1.46.57cd] yo na kṛṣṇo na tāmraśca kuraṅgaḥ so+abhidhīyate // </l>
                    <l xml:id="Su.1.46.58ab">[Su.1.46.58ab] śītā+asṛkpittaśamanī vijñeyā mṛgamātṛkā / </l>
                    <l xml:id="Su.1.46.58cd">[Su.1.46.58cd] sannipātakṣayaśvāsakāsahikkārucipraṇut // </l>
                    <l xml:id="Su.1.46.59">[Su.1.46.59] lāvatittirikapiñjalavartīravartikāvartakanaptṛkāvārtīkacakorakalaviṅkamayūrakrakaropacakrakukkuṭasāraṅgaśatapatrakutittirikuruvāhakayavālakaprabhṛtayastryāhalā viṣkirāḥ // </l>
                    <l xml:id="Su.1.46.60ab">[Su.1.46.60ab] laghavaḥ śītamadhurāḥ kaṣāyā doṣanāśanāḥ / </l>
                    <l xml:id="Su.1.46.60cd">[Su.1.46.60cd] saṃgrāhī dīpanaścaiva kaṣāyamadhuro laghuḥ / </l>
                    <l xml:id="Su.1.46.60ef">[Su.1.46.60ef] lāvaḥ kaṭuvipākaśca sannipāte ca pūjitaḥ // </l>
                    <l xml:id="Su.1.46.61ab">[Su.1.46.61ab] īṣadgurūṣṇamadhuro vṛṣyo medhāgnivardhanaḥ / </l>
                    <l xml:id="Su.1.46.61cd">[Su.1.46.61cd] tittiriḥ sarvadoṣaghno grāhī varṇaprasādanaḥ // </l>
                    <l xml:id="Su.1.46.62ab">[Su.1.46.62ab] raktapittaharaḥ śīto laghuścāpi kapiñjalaḥ / </l>
                    <l xml:id="Su.1.46.62cd">[Su.1.46.62cd] kaphottheṣu ca rogeṣu mandavāte ca śasyate // </l>
                    <l xml:id="Su.1.46.63ab">[Su.1.46.63ab] hikkāśvāsānilaharo viśeṣādgauratittiriḥ / </l>
                    <l xml:id="Su.1.46.63cd">[Su.1.46.63cd] vātapittaharā vṛṣyā medhāgnibalavardhanāḥ // </l>
                    <l xml:id="Su.1.46.64ab">[Su.1.46.64ab] laghavaḥ krakarā hṛdyāstathā caivopacakrakāḥ / </l>
                    <l xml:id="Su.1.46.64cd">[Su.1.46.64cd] kaṣāyaḥ svādulavaṇastvacyaḥ keśyo+arucau hitaḥ // </l>
                    <l xml:id="Su.1.46.65ab">[Su.1.46.65ab] mayūraḥ svaramedhāgnidṛkśrotrendiryadārḍhyakṛt / </l>
                    <l xml:id="Su.1.46.65cd">[Su.1.46.65cd] snigdhoṣṇo+anilahā vṛṣyaḥ svedasvarabalāvahaḥ // </l>
                    <l xml:id="Su.1.46.66ab">[Su.1.46.66ab] bṛṃhaṇaḥ kukkuṭo vanyastadvadgrāmyo gurustu saḥ / </l>
                    <l xml:id="Su.1.46.66cd">[Su.1.46.66cd] vātarogakṣayavamīviṣamajvaranāśanaḥ // </l>
                    <l xml:id="Su.1.46.67">[Su.1.46.67] kapotapārāvatabhṛṅgarājaparabhṛtakoyaṣṭikakuliṅgagṛhakuliṅgagokṣveḍakaḍiṇḍimāṇavakaśatapatrakamātṛnindakabhedāśiśukasārikāvalgulīgiriśālaṭvālaṭṭūṣakasugṛhākhañjarīṭahārītadātyūhaprabhṛtayaḥ pratudāḥ // </l>
                    <l xml:id="Su.1.46.68ab">[Su.1.46.68ab] kaṣāyamadhurā rūkṣāḥ phalāhārā marutkarāḥ / </l>
                    <l xml:id="Su.1.46.68cd">[Su.1.46.68cd] pittaśleṣmaharāḥ śītā baddhamūtrālpavarcasaḥ // </l>
                    <l xml:id="Su.1.46.69ab">[Su.1.46.69ab] sarvadoṣakarasteṣāṃ bhedāśī maladūṣakaḥ / </l>
                    <l xml:id="Su.1.46.69cd">[Su.1.46.69cd] kaṣāyasvādulavaṇo guruḥ kāṇakapotakaḥ // </l>
                    <l xml:id="Su.1.46.70ab">[Su.1.46.70ab] raktapittapraśamanaḥ kaṣāyaviśado+api ca / </l>
                    <l xml:id="Su.1.46.70cd">[Su.1.46.70cd] vipāke madhuraścāpi guruḥ pārāvataḥ smṛtaḥ // </l>
                    <l xml:id="Su.1.46.71ab">[Su.1.46.71ab] kuliṅgo madhuraḥ snigdhaḥ kaphaśukravivardhanaḥ / </l>
                    <l xml:id="Su.1.46.71cd">[Su.1.46.71cd] raktapittaharo veśmakuliṅgastvatiśukralaḥ // </l>
                    <l xml:id="Su.1.46.72">[Su.1.46.72] siṃhavyāghravṛkatarakṣvṛkṣadvīpimārjāraśṛgālamṛgervārukaprabhṛtayo guhāśayāḥ // </l>
                    <l xml:id="Su.1.46.73ab">[Su.1.46.73ab] madhurā guravaḥ snigdhā balyā mārutanāśanāḥ / </l>
                    <l xml:id="Su.1.46.73cd">[Su.1.46.73cd] uṣṇavīryā hitā nityaṃ netraguhyavikāriṇām // </l>
                    <l xml:id="Su.1.46.74">[Su.1.46.74] kākakaṅkakuraracāṣabhāsaśaśaghātyulūkacilliśyenagṛdhraprabhṛtayaḥ prasahāḥ // </l>
                    <l xml:id="Su.1.46.75ab">[Su.1.46.75ab] ete siṃhādibhiḥ sarve samānā vāyasādayaḥ / </l>
                    <l xml:id="Su.1.46.75cd">[Su.1.46.75cd] rasavīryavipākeṣu viśeṣācchoṣiṇe hitāḥ // </l>
                    <l xml:id="Su.1.46.76">[Su.1.46.76] madgumūṣikavṛkṣaśāyikāvakuśapūtighāsavānaraprabhṛtayaḥ parṇamṛgāḥ // </l>
                    <l xml:id="Su.1.46.77ab">[Su.1.46.77ab] madhurā guravo vṛṣyāścakṣuṣyāḥ śoṣiṇe hitāḥ / </l>
                    <l xml:id="Su.1.46.77cd">[Su.1.46.77cd] sṛṣṭamūtrapurīṣāśca kāsārśaḥśvāsanāśanāḥ // </l>
                    <l xml:id="Su.1.46.78">[Su.1.46.78] śvāvicchalyakagodhāśaśavṛṣadaṃśalopākalomaśakarṇakadalīmṛgapriyakājagarasarpamūṣikanakulamahābabhruprabhṛtayo vileśayāḥ // </l>
                    <l xml:id="Su.1.46.79ab">[Su.1.46.79ab] varcomūtraṃ saṃhataṃ kuryurete vīrye coṣṇāḥ pūrvavat svādupākāḥ / </l>
                    <l xml:id="Su.1.46.79cd">[Su.1.46.79cd] vātaṃ hanyuḥ śleṣmapitte ca kuryuḥ sngidhāḥ kāsaśvāsakārśyāpahāśca // </l>
                    <l xml:id="Su.1.46.80ab">[Su.1.46.80ab] kaṣāyamadhurasteṣāṃ śaśaḥ pittakaphāpahaḥ / </l>
                    <l xml:id="Su.1.46.80cd">[Su.1.46.80cd] nātiśītalavīryatvādvātasādhāraṇo mataḥ // </l>
                    <l xml:id="Su.1.46.81ab">[Su.1.46.81ab] godhā vipāke madhurā kaṣāyakaṭukā smṛtā / </l>
                    <l xml:id="Su.1.46.81cd">[Su.1.46.81cd] vātapittapraśamanī bṛṃhaṇī balavardhanī // </l>
                    <l xml:id="Su.1.46.82ab">[Su.1.46.82ab] śalyakaḥ svādupittaghno laghuḥ śīto viṣāpahaḥ / </l>
                    <l xml:id="Su.1.46.82cd">[Su.1.46.82cd] priyako mārute pathyo+ajagarastvarśasāṃ hitaḥ // </l>
                    <l xml:id="Su.1.46.83ab">[Su.1.46.83ab] durnāmāniladoṣaghnāḥ kṛmidūṣīviṣāpahāḥ / </l>
                    <l xml:id="Su.1.46.83cd">[Su.1.46.83cd] cakṣuṣyā madhurāḥ pāke sarpā medhāgnivardhanāḥ // </l>
                    <l xml:id="Su.1.46.84ab">[Su.1.46.84ab] darvīkarā dīpakāśca teṣūktāḥ kaṭupākinaḥ / </l>
                    <l xml:id="Su.1.46.84cd">[Su.1.46.84cd] madhurāścāticakṣuṣyāḥ sṛṣṭaviṇmūtramārutāḥ // </l>
                    <l xml:id="Su.1.46.85">[Su.1.46.85] aśvāśvataragokharoṣṭrabastorabhramedaḥpucchakaprabhṛtayo grāmyāḥ // </l>
                    <l xml:id="Su.1.46.86ab">[Su.1.46.86ab] grāmyā vātaharāḥ sarve bṛṃhaṇāḥ kaphapittalāḥ / </l>
                    <l xml:id="Su.1.46.86cd">[Su.1.46.86cd] madhurā rasapākābhyāṃ dīpanā balavardhanāḥ // </l>
                    <l xml:id="Su.1.46.87ab">[Su.1.46.87ab] nātiśīto guruḥ snigdho mandapittakaphaḥ smṛtaḥ / </l>
                    <l xml:id="Su.1.46.87cd">[Su.1.46.87cd] chagalastvanabhiṣyandī teṣāṃ pīnasanāśanaḥ // </l>
                    <l xml:id="Su.1.46.88ab">[Su.1.46.88ab] bṛṃhaṇaṃ māṃsamaurabhraṃ pittaśleṣmāvahaṃ guru / </l>
                    <l xml:id="Su.1.46.88cd">[Su.1.46.88cd] medaḥpucchodbhavaṃ vṛṣyamaurabhrasadṛśaṃ guṇaiḥ // </l>
                    <l xml:id="Su.1.46.89ab">[Su.1.46.89ab] śvāsakāsapratiśyāyaviṣamajvaranāśanam / </l>
                    <l xml:id="Su.1.46.89cd">[Su.1.46.89cd] śramātyagnihitaṃ gavyaṃ pavitramanilāpaham // </l>
                    <l xml:id="Su.1.46.90ab">[Su.1.46.90ab] aurabhravatsalavaṇaṃ māṃsamekaśaphodbhavam / </l>
                    <l xml:id="Su.1.46.90cd">[Su.1.46.90cd] alpābhiṣyandyayaṃ vargo jāṅgalaḥ samudāhṛtaḥ // </l>
                    <l xml:id="Su.1.46.91ab">[Su.1.46.91ab] dūre janāntanilayā dūre pānīyagocarāḥ / </l>
                    <l xml:id="Su.1.46.91cd">[Su.1.46.91cd] ye mṛgāśca vihaṅgāśca te+alpābhiṣyandino matāḥ // </l>
                    <l xml:id="Su.1.46.92ab">[Su.1.46.92ab] atīvāsannanilayāḥ samīpodakagocarāḥ / </l>
                    <l xml:id="Su.1.46.92cd">[Su.1.46.92cd] ye mṛgāśca vihaṅgāśca mahābhiṣyandinastu te // </l>
                    <l xml:id="Su.1.46.93">[Su.1.46.93] ānūpavargastu pañcavidhaḥ / tadyathā kūlacarāḥ plavāḥ koṣasthāḥ pādino matsyāśceti // </l>
                    <l xml:id="Su.1.46.94">[Su.1.46.94] tatra gajagavayamahiṣarurucamarasṛmararohitavarāhakhaṅgigokarṇakālapucchakodranyaṅkvaraṇyagavayaprabhṛtayaḥ kūlacarāḥ paśavaḥ // </l>
                    <l xml:id="Su.1.46.95ab">[Su.1.46.95ab] vātapittaharā vṛṣyā madhurā rasapākayoḥ / </l>
                    <l xml:id="Su.1.46.95cd">[Su.1.46.95cd] śītalā balinaḥ snigdhā mūtralāḥ kaphavardhanāḥ // </l>
                    <l xml:id="Su.1.46.96ab">[Su.1.46.96ab] virūkṣaṇo lekhanaśca vīryoṣṇaḥ pittadūṣaṇaḥ / </l>
                    <l xml:id="Su.1.46.96cd">[Su.1.46.96cd] svādvamlalavaṇasteṣāṃ gajaḥ śleṣmānilāpahaḥ // </l>
                    <l xml:id="Su.1.46.97ab">[Su.1.46.97ab] gavayasya tu māṃsaṃ hi snigdhaṃ madhurakāsajit / </l>
                    <l xml:id="Su.1.46.97cd">[Su.1.46.97cd] vipāke madhuraṃ cāpi vayavāyasya tu vardhanam // </l>
                    <l xml:id="Su.1.46.98ab">[Su.1.46.98ab] snigdhoṣṇamadhuro vṛṣyo mahiṣastarpaṇo guruḥ / </l>
                    <l xml:id="Su.1.46.98cd">[Su.1.46.98cd] nidrāpuṃstvabalastanyavardhano māṃsadārḍhyakṛt // </l>
                    <l xml:id="Su.1.46.99ab">[Su.1.46.99ab] rurormāṃsaṃ samadhuraṃ kaṣāyānurasaṃ smṛtam / </l>
                    <l xml:id="Su.1.46.99cd">[Su.1.46.99cd] vātapittopaśamanaṃ guru śukravivardhanam // </l>
                    <l xml:id="Su.1.46.100ab">[Su.1.46.100ab] tathā camaramāṃsaṃ tu snigdhaṃ madhurakāsajit / </l>
                    <l xml:id="Su.1.46.100cd">[Su.1.46.100cd] vipāke madhuraṃ cāpi vātapittapraṇāśanam // </l>
                    <l xml:id="Su.1.46.101ab">[Su.1.46.101ab] sṛmarasya tu māṃsaṃ ca kaṣāyānurasaṃ smṛtam / </l>
                    <l xml:id="Su.1.46.101cd">[Su.1.46.101cd] vātapittopaśamanaṃ guru śukravivardhanam // </l>
                    <l xml:id="Su.1.46.102ab">[Su.1.46.102ab] svedanaṃ bṛṃhaṇaṃ vṛṣyaṃ śītalaṃ tarpaṇaṃ guru / </l>
                    <l xml:id="Su.1.46.102cd">[Su.1.46.102cd] śramānilaharaṃ snigdhaṃ vārāhaṃ balavardhanam // </l>
                    <l xml:id="Su.1.46.103ab">[Su.1.46.103ab] kaphaghnam khaṅgipiśitaṃ kaṣāyamanilāpaham / </l>
                    <l xml:id="Su.1.46.103cd">[Su.1.46.103cd] pitryaṃ pavitramāyuṣyaṃ baddhamūtraṃ virūkṣaṇam // </l>
                    <l xml:id="Su.1.46.104ab">[Su.1.46.104ab] gokarṇamāṃsaṃ madhuraṃ snigdhaṃ mṛdu kaphāvaham / </l>
                    <l xml:id="Su.1.46.104cd">[Su.1.46.104cd] vipāke madhuraṃ cāpi raktapittavināśanam // </l>
                    <l xml:id="Su.1.46.105">[Su.1.46.105] haṃsasārasakrauñcacakravākakurarakādambakāraṇḍavajīvañjīvakabakabalākāpuṇḍarīkaplavaśarārīmukhanandīmukhamadgūtkrośakācākṣamallikākṣaśuklākṣapuṣkaraśāyikākonālakāmbukukkuṭikāmegharāvaśvetavāralaprabhṛtayaḥ plavāḥ saṃghātacāriṇaḥ // </l>
                    <l xml:id="Su.1.46.106ab">[Su.1.46.106ab] raktapittaharāḥ śītāḥ snigdhā vṛṣyā marujjitaḥ / </l>
                    <l xml:id="Su.1.46.106cd">[Su.1.46.106cd] sṛṣṭamūtrapurīṣāśca madhurā rasapākayoḥ // </l>
                    <l xml:id="Su.1.46.107ab">[Su.1.46.107ab] gurūṣṇamadhuraḥ snigdhaḥ svaravarṇabalapradaḥ / </l>
                    <l xml:id="Su.1.46.107cd">[Su.1.46.107cd] bṛṃhaṇaḥ śukralasteṣāṃ haṃso vātavikāranut // </l>
                    <l xml:id="Su.1.46.108">[Su.1.46.108] śaṅkhaśaṅkhanakhaśuktiśambūkabhallūkaprabhṛtayaḥ kośasthāḥ // </l>
                    <l xml:id="Su.1.46.109">[Su.1.46.109] kūrmakumbhīrakarkaṭakakṛṣṇakarkaṭakaśiśumāraprabhṛtayaḥ pādinaḥ // </l>
                    <l xml:id="Su.1.46.110ab">[Su.1.46.110ab] śaṅkakūrmādayaḥ svādurasapākā marunnudaḥ / </l>
                    <l xml:id="Su.1.46.110cd">[Su.1.46.110cd] śītāḥ snigdhā hitāḥ pitte varcasyāḥ śleṣmavardhanāḥ // </l>
                    <l xml:id="Su.1.46.111ab">[Su.1.46.111ab] kṛṣṇakarkaṭakasteṣāṃ balyaḥ koṣṇo+anilāpahaḥ / </l>
                    <l xml:id="Su.1.46.111cd">[Su.1.46.111cd] śuklaḥ sandhānakṛt sṛṣṭaviṇmūtro+anilapittahā // </l>
                    <l xml:id="Su.1.46.112">[Su.1.46.112] matsyāstu dvividhā nādeyāḥ sāmudrāśca // </l>
                    <l xml:id="Su.1.46.113">[Su.1.46.113] tatra nādeyāḥ rohitapāṭhīnapāṭalārājīvavarmigomatsyakṛṣṇamatsyavāguñjāramuralasahasradaṃṣṭraprabhṛtayo nādeyāḥ // </l>
                    <l xml:id="Su.1.46.114ab">[Su.1.46.114ab] nādeyā madhurā matsyā guravo mārutāpahāḥ / </l>
                    <l xml:id="Su.1.46.114cd">[Su.1.46.114cd] raktrapittakarāścoṣṇā vṛṣyāḥ snigdhālpavarcasaḥ // </l>
                    <l xml:id="Su.1.46.115ab">[Su.1.46.115ab] kaṣāyānurasasteṣāṃ śaṣpaśaivālabhojanaḥ / </l>
                    <l xml:id="Su.1.46.115cd">[Su.1.46.115cd] rohito mārutaharo nātyarthaṃ pittakopanaḥ // </l>
                    <l xml:id="Su.1.46.116ab">[Su.1.46.116ab] pāṭhīnaḥ śleṣmalo vṛṣyo nidrāluḥ piśitāśanaḥ / </l>
                    <l xml:id="Su.1.46.116cd">[Su.1.46.116cd] dūṣayedraktapittaṃ tu kuṣṭharogaṃ karotyasau / </l>
                    <l xml:id="Su.1.46.116ef">[Su.1.46.116ef] muralo bṛṃhaṇo vṛṣyaḥ stanyaśleṣmakarastathā // </l>
                    <l xml:id="Su.1.46.117ab">[Su.1.46.117ab] sarastaḍāgasaṃbhūtāḥ snigdhāḥ svādurasāḥ smṛtāḥ / </l>
                    <l xml:id="Su.1.46.117cd">[Su.1.46.117cd] mahāhradeṣu balinaḥ svalpe+ambhasyabalāḥ smṛtāḥ // </l>
                    <l xml:id="Su.1.46.118ab">[Su.1.46.118ab] timitimiṅgilakuliśapākamatsyanirularunandivāralakamakaragargarakacandrakamahāmīnarājīvaprabhṛtayaḥ sāmudrāḥ // </l>
                    <l xml:id="Su.1.46.119ab">[Su.1.46.119ab] sāmudrā guravaḥ snigdhā madhurā nātipittalāḥ / </l>
                    <l xml:id="Su.1.46.119cd">[Su.1.46.119cd] uṣṇā vātaharā vṛṣyā varcasyāḥ śleṣmavardhanāḥ // </l>
                    <l xml:id="Su.1.46.120ab">[Su.1.46.120ab] balāvahā viśeṣeṇa māṃsāśitvāt samudrajāḥ / </l>
                    <l xml:id="Su.1.46.120cd">[Su.1.46.120cd] samudrajebhyo nādeyā bṛṃhaṇatvādguṇottarāḥ // </l>
                    <l xml:id="Su.1.46.121ab">[Su.1.46.121ab] teṣāmapyanilaghnatvāccauṇṭyakaupyau guṇottarāḥ / </l>
                    <l xml:id="Su.1.46.121cd">[Su.1.46.121cd] snigdhatvāt svādupākatvāttayorvāpyā guṇādhikāḥ // </l>
                    <l xml:id="Su.1.46.122ab">[Su.1.46.122ab] nādeyā guravo madhye yasmāt pucchāsyacāriṇaḥ / </l>
                    <l xml:id="Su.1.46.122cd">[Su.1.46.122cd] sarastaḍāgajānāṃ tu viśeṣeṇa śiro laghu // </l>
                    <l xml:id="Su.1.46.123ab">[Su.1.46.123ab] adūragocarā yasmāttasmādutsodapānajāḥ / </l>
                    <l xml:id="Su.1.46.123cd">[Su.1.46.123cd] kiṃcinmuktvā śirodeśamatyarthaṃ guruvastu te // </l>
                    <l xml:id="Su.1.46.124ab">[Su.1.46.124ab] adhastādguravo jñeyā matsyāḥ sarasijāḥ smṛtāḥ / </l>
                    <l xml:id="Su.1.46.124cd">[Su.1.46.124cd] urovicaraṇātteṣāṃ pūrvamaṅgaṃ laghu smṛtam // </l>
                    <l xml:id="Su.1.46.125ab">[Su.1.46.125ab] ityānūpo mahābhiṣyandimāṃsavargo vyākhyātaḥ // </l>
                    <l xml:id="Su.1.46.126">[Su.1.46.126] tatra śuṣkapūtivyādhitaviṣasarpahatadigdhaviddhajīrṇakṛśabālānāmasātmyacāriṇāṃ ca māṃsānyabhakṣyāṇi yasmādvigatavyāpannāpahatapariṇatālpāsaṃpūrṇavīryatvāddoṣakarāṇi bhavanti ebhyo+anyeṣāmupādeyaṃ māṃsamiti // </l>
                    <l xml:id="Su.1.46.127ab">[Su.1.46.127ab] arocakaṃ pratiśyāyaṃ guru śuṣkaṃ prakīrtitam / </l>
                    <l xml:id="Su.1.46.127cd">[Su.1.46.127cd] viṣavyādhihataṃ mṛtyuṃ bālaṃ chardiṃ ca kopayet // </l>
                    <l xml:id="Su.1.46.128ab">[Su.1.46.128ab] kāsaśvāsakaraṃ vṛddhaṃ tridoṣaṃ vyādhidūṣitam / </l>
                    <l xml:id="Su.1.46.128cd">[Su.1.46.128cd] klinnamutkleśajananaṃ kṛśaṃ vātaprakopaṇam // </l>
                    <l xml:id="Su.1.46.129">[Su.1.46.129] striyaścatuṣpātsu pumāṃso vihaṅgeṣu mahāśarīreṣvalpaśarīrā alpaśarīreṣu mahāśarīrāḥ pradhānatamāḥ evamekajātīyānāṃ mahāśarīrebhyaḥ kṛśaśarīrāḥ pradhānatamāḥ // </l>
                    <l xml:id="Su.1.46.130">[Su.1.46.130] sthānādikṛtaṃ māṃsasya gurulāghavamupadekṣyāmaḥ / tadyathā raktādiṣu śukrānteṣu dhatuṣūttarottarā gurutarāstathā sakthiskandhakroḍaśiraḥpādakarakaṭīpṛṣṭhacarmakāleyakayakṛdantrāṇi // </l>
                    <l xml:id="Su.1.46.131ab">[Su.1.46.131ab] śiraḥ skandhaṃ kaṭī pṛṣṭhaṃ sakthinī cātmapakṣayoḥ / </l>
                    <l xml:id="Su.1.46.131cd">[Su.1.46.131cd] gurupūrvaṃ vijānīyāddhātavastu yathottaram // </l>
                    <l xml:id="Su.1.46.132ab">[Su.1.46.132ab] sarvasya prāṇino dehe madhyo gururudāhṛtaḥ / </l>
                    <l xml:id="Su.1.46.132cd">[Su.1.46.132cd] pūrvabhāgo guruḥ puṃsāmadhobhāgastu yoṣitām // </l>
                    <l xml:id="Su.1.46.133ab">[Su.1.46.133ab] urogrīvaṃ vihaṅgānāṃ viśeṣeṇa guru smṛtam / </l>
                    <l xml:id="Su.1.46.133cd">[Su.1.46.133cd] pakṣotkṣepātsamo dṛṣṭo madhyabhāgastu pakṣiṇām // </l>
                    <l xml:id="Su.1.46.134ab">[Su.1.46.134ab] atīva rūkṣaṃ ṃāṃsaṃ tu vihaṅgānāṃ phalāśinām / </l>
                    <l xml:id="Su.1.46.134cd">[Su.1.46.134cd] bṛṃhaṇaṃ māṃsamatyarthaṃ khagānāṃ piśitāśinām // </l>
                    <l xml:id="Su.1.46.135ab">[Su.1.46.135ab] matsyāśināṃ pittakaraṃ vātaghnaṃ dhānyacāriṇām / </l>
                    <l xml:id="Su.1.46.135cd">[Su.1.46.135cd] jalajānūpajā grāmyā kravyādaikaśaphāstathā // </l>
                    <l xml:id="Su.1.46.136ab">[Su.1.46.136ab] prasahā bilavāsāśca ye ca jaṅghālasaṃjñitāḥ / </l>
                    <l xml:id="Su.1.46.136cd">[Su.1.46.136cd] pratudā viṣkirāścaiva laghavaḥ syuryathottaram / </l>
                    <l xml:id="Su.1.46.136ef">[Su.1.46.136ef] alpābhiṣyandinaścaiva yathāpūrvamato+anyathā // </l>
                    <l xml:id="Su.1.46.137">[Su.1.46.137] pramāṇādhikāstu svajātau cālpasārā guravaśca / sarvaprāṇināṃ sarvaśarīreṣu ye pradhānatamā bhavanti yakṛtpradeśavartinastānādadīta pradhānālābhe madhyamavayaskaṃ sadyaskamakliṣṭamupādeyaṃ māṃsamiti // </l>
                    <l xml:id="Su.1.46.138">[Su.1.46.138] bhavati cātra / </l>
                    <l xml:id="Su.1.46.138ab">[Su.1.46.138ab] caraḥ śarīrāvayavāḥ svabhāvo dhātavaḥ kriyāḥ / </l>
                    <l xml:id="Su.1.46.138cd">[Su.1.46.138cd] liṅgaṃ pramāṇaṃ saṃskāro mātrā cāsmin parīkṣyate // </l>
                    <l xml:id="Su.1.46.138v">[Su.1.46.138v] iti māṃsavargaḥ / </l>
                    <l xml:id="Su.1.46.139v">[Su.1.46.139v] ata ūrdhvaṃ phalānyupadekṣyāmaḥ / </l>
                    <l xml:id="Su.1.46.139">[Su.1.46.139] tadyathā dāḍimāmalakabadarakolakarkandhusauvīrasiñcitikāphalakapitthamātuluṅgāmrāmrātakakaramardapriyālanāraṅgajambīralakucabhavyapārāvatavetraphalaprācīnāmalakatīntiḍīkanīpakośāmrāmlīkāprabhṛtīni // </l>
                    <l xml:id="Su.1.46.140ab">[Su.1.46.140ab] amlāni rasataḥ pāke gurūṇyuṣṇāni vīryataḥ / </l>
                    <l xml:id="Su.1.46.140cd">[Su.1.46.140cd] pittalānyanilaghnāni kaphotkleśakarāṇi ca // </l>
                    <l xml:id="Su.1.46.141ab">[Su.1.46.141ab] kaṣāyānurasaṃ teṣāṃ dāḍimaṃ nātipittalam / </l>
                    <l xml:id="Su.1.46.141cd">[Su.1.46.141cd] dīpanīyaṃ rucikaraṃ hṛdyaṃ varcovibandhanam // </l>
                    <l xml:id="Su.1.46.142ab">[Su.1.46.142ab] dvividhaṃ tattu vijñeyaṃ madhuraṃ cāmlameva ca / </l>
                    <l xml:id="Su.1.46.142cd">[Su.1.46.142cd] tridoṣaghnaṃ tu madhuramamlaṃ vātakaphāpaham // </l>
                    <l xml:id="Su.1.46.143ab">[Su.1.46.143ab] amlaṃ samadhuraṃ tiktaṃ kaṣāyaṃ kaṭukaṃ saram / </l>
                    <l xml:id="Su.1.46.143cd">[Su.1.46.143cd] cakṣuṣyaṃ sarvadoṣaghnaṃ vṛṣyamāmalakīphalam // </l>
                    <l xml:id="Su.1.46.144ab">[Su.1.46.144ab] hanti vātaṃ tadamlatvādpittaṃ mādhuryaśaityataḥ / </l>
                    <l xml:id="Su.1.46.144cd">[Su.1.46.144cd] kaphaṃ rūkṣakaṣāyatvāt phalebhyo+abhyadhikaṃ ca tat // </l>
                    <l xml:id="Su.1.46.145ab">[Su.1.46.145ab] karkandhukolabadaramāmaṃ pittakaphāvaham / </l>
                    <l xml:id="Su.1.46.145cd">[Su.1.46.145cd] pakvaṃ pittānilaharaṃ snigdhaṃ samadhuraṃ saram // </l>
                    <l xml:id="Su.1.46.146ab">[Su.1.46.146ab] purātanaṃ tṛṭśamanaṃ śramaghnaṃ dīpanaṃ laghu / </l>
                    <l xml:id="Su.1.46.146cd">[Su.1.46.146cd] sauvīraṃ badaraṃ snigdhaṃ madhuraṃ vātapittajit // </l>
                    <l xml:id="Su.1.46.147ab">[Su.1.46.147ab] kaṣāyaṃ svādu saṃgrāhi śītaṃ śiñcitikāphalam / </l>
                    <l xml:id="Su.1.46.147cd">[Su.1.46.147cd] āmaṃ kapitthamasvaryaṃ kaphaghnaṃ grāhi vātalam // </l>
                    <l xml:id="Su.1.46.148ab">[Su.1.46.148ab] kaphānilaharaṃ pakvaṃ madhurāmlarasaṃ guru / </l>
                    <l xml:id="Su.1.46.148cd">[Su.1.46.148cd] śvāsakāsāruciharaṃ tṛṣṇāghnaṃ kaṇṭhaśodhanam // </l>
                    <l xml:id="Su.1.46.149ab">[Su.1.46.149ab] laghvamlaṃ dīpanaṃ hṛdyaṃ mātuluṅgamudāhṛtam / </l>
                    <l xml:id="Su.1.46.149cd">[Su.1.46.149cd] tvak tiktā durjarā tasya vātakrimikaphāpahā // </l>
                    <l xml:id="Su.1.46.150ab">[Su.1.46.150ab] svādu śītaṃ guru snigdhaṃ māṃsaṃ mārutapittajit / </l>
                    <l xml:id="Su.1.46.150cd">[Su.1.46.150cd] medhyaṃ śūlānilacchardikaphārocakanāśanam // </l>
                    <l xml:id="Su.1.46.151ab">[Su.1.46.151ab] dīpanaṃ laghu saṃgrāhi gulmārśoghnaṃ tu kesaram / </l>
                    <l xml:id="Su.1.46.151cd">[Su.1.46.151cd] śūlājīrṇavibandheṣu mande+agnau kaphamārute // </l>
                    <l xml:id="Su.1.46.152ab">[Su.1.46.152ab] arucau ca viśeṣeṇa rasastasyopadiśyate / </l>
                    <l xml:id="Su.1.46.152cd">[Su.1.46.152cd] pittānilakaraṃ bālaṃ pittalaṃ baddhakesaram // </l>
                    <l xml:id="Su.1.46.153ab">[Su.1.46.153ab] hṛdyaṃ varṇakaraṃ rucyaṃ raktamāṃsabalapradam / </l>
                    <l xml:id="Su.1.46.153cd">[Su.1.46.153cd] kaṣāyānurasaṃ svādu vātaghnaṃ bṛṃhaṇaṃ guru // </l>
                    <l xml:id="Su.1.46.154ab">[Su.1.46.154ab] pittāvirodhi saṃpakvamāmraṃ śukravivardhanam / </l>
                    <l xml:id="Su.1.46.154cd">[Su.1.46.154cd] bṛṃhaṇaṃ madhuraṃ balyaṃ guru viṣṭabhya jīryati // </l>
                    <l xml:id="Su.1.46.155ab">[Su.1.46.155ab] āmrātakaphalaṃ vṛṣyaṃ sasnehaṃ śleṣmavardhanam / </l>
                    <l xml:id="Su.1.46.155cd">[Su.1.46.155cd] tridoṣaviṣṭambhakaraṃ lakucaṃ śukranāśanam // </l>
                    <l xml:id="Su.1.46.156ab">[Su.1.46.156ab] amlaṃ tṛṣāpahaṃ rucyaṃ pittakṛt karamardakam / </l>
                    <l xml:id="Su.1.46.156cd">[Su.1.46.156cd] vātapittaharaṃ vṛṣyaṃ priyālaṃ guru śītalam // </l>
                    <l xml:id="Su.1.46.157ab">[Su.1.46.157ab] hṛdyaṃ svādu kaṣāyāmlaṃ bhavyamāsyaviśodhanam / </l>
                    <l xml:id="Su.1.46.157cd">[Su.1.46.157cd] pittaśleṣmaharaṃ grāhi guru viṣṭambhi śītalam // </l>
                    <l xml:id="Su.1.46.158ab">[Su.1.46.158ab] pārāvataṃ samadhuraṃ rucyamatyagnivātanut / </l>
                    <l xml:id="Su.1.46.158cd">[Su.1.46.158cd] garadoṣaharaṃ nīpaṃ prācīnāmalakaṃ tathā // </l>
                    <l xml:id="Su.1.46.159ab">[Su.1.46.159ab] vātāpahaṃ tintiḍīkamāmaṃ pittabalāsakṛt / </l>
                    <l xml:id="Su.1.46.159cd">[Su.1.46.159cd] grāhyuṣṇaṃ dīpanaṃ rucyaṃ saṃpakvaṃ kaphavātanut // </l>
                    <l xml:id="Su.1.46.160ab">[Su.1.46.160ab] tasmādalpāntaraguṇaṃ kośāmraphalamucyate / </l>
                    <l xml:id="Su.1.46.160cd">[Su.1.46.160cd] amlīkāyāḥ phalaṃ pakvaṃ tadvadbhedi tu kevalam // </l>
                    <l xml:id="Su.1.46.161ab">[Su.1.46.161ab] amlaṃ samadhuraṃ hṛdyaṃ viśadaṃ bhaktarocanam / </l>
                    <l xml:id="Su.1.46.161cd">[Su.1.46.161cd] vātaghnaṃ durjaraṃ proktaṃ nāraṅgasya phalaṃ guru // </l>
                    <l xml:id="Su.1.46.162ab">[Su.1.46.162ab] tṛṣṇāśūlakaphotkleśacchardiśvāsanivāraṇam / </l>
                    <l xml:id="Su.1.46.162cd">[Su.1.46.162cd] vātaśleṣmavibandhaghnaṃ jambīraṃ guru pittakṛt / </l>
                    <l xml:id="Su.1.46.162ef">[Su.1.46.162ef] airāvataṃ dantaśaṭhamamlaṃ śoṇitapittakṛt // </l>
                    <l xml:id="Su.1.46.163">[Su.1.46.163] kṣīravṛkṣāphalajāmbavarājādanatodanaśītaphalatindukabakuladhanvanāśmantakāśvakarṇaphalguparūṣakagāṅgerukīpuṣkaravartibilvabimbīprabhṛtīni // </l>
                    <l xml:id="Su.1.46.164ab">[Su.1.46.164ab] phalānyetāni śītāni kaphapittaharāṇi ca / </l>
                    <l xml:id="Su.1.46.164cd">[Su.1.46.164cd] saṃgrāhakāṇi rūkṣāṇi kaṣāyamadhurāni ca // </l>
                    <l xml:id="Su.1.46.165ab">[Su.1.46.165ab] kṣīravṛkṣaphalaṃ teṣāṃ guru viṣṭambhi śītalam / </l>
                    <l xml:id="Su.1.46.165cd">[Su.1.46.165cd] kaṣāyaṃ madhuraṃ sāmlaṃ nātimārutakopanam // </l>
                    <l xml:id="Su.1.46.166ab">[Su.1.46.166ab] atyarthaṃ vātalaṃ grāhi jāmbavaṃ kaphapittajit / </l>
                    <l xml:id="Su.1.46.166cd">[Su.1.46.166cd] snigdhaṃ svādu kaṣāyaṃ ca rājādanaphalaṃ guru // </l>
                    <l xml:id="Su.1.46.167ab">[Su.1.46.167ab] kaṣāyaṃ madhuraṃ rūkṣaṃ todanaṃ kaphavātajit / </l>
                    <l xml:id="Su.1.46.167cd">[Su.1.46.167cd] amloṣṇaṃ laghu saṃgrāhi snigdhaṃ pittāgnivardhanam // </l>
                    <l xml:id="Su.1.46.168ab">[Su.1.46.168ab] āmaṃ kaṣāyaṃ saṃgrāhi tindukaṃ vātakopanam / </l>
                    <l xml:id="Su.1.46.168cd">[Su.1.46.168cd] vipāke guru saṃpakvaṃ madhuraṃ kaphapittajit // </l>
                    <l xml:id="Su.1.46.169ab">[Su.1.46.169ab] madhuraṃ ca kaṣāyaṃ ca snigdhaṃ saṃgrāhi bākulam / </l>
                    <l xml:id="Su.1.46.169cd">[Su.1.46.169cd] sthirīkaraṃ ca dantānāṃ viśadaṃ phalamucyate // </l>
                    <l xml:id="Su.1.46.170ab">[Su.1.46.170ab] sakaṣāyaṃ himaṃ svādu dhānvanaṃ kaphavātajit / </l>
                    <l xml:id="Su.1.46.170cd">[Su.1.46.170cd] tadvadgāṅgerukaṃ vidyādaśmantakaphalāni ca // </l>
                    <l xml:id="Su.1.46.171ab">[Su.1.46.171ab] viṣṭambhi madhuraṃ snigdhaṃ phalgujaṃ tarpaṇaṃ guru / </l>
                    <l xml:id="Su.1.46.171cd">[Su.1.46.171cd] atyamlamīṣanmadhuraṃ kaṣāyānurasaṃ laghu // </l>
                    <l xml:id="Su.1.46.172ab">[Su.1.46.172ab] vātaghnaṃ pittajananamāmaṃ vidyāt parūṣakam / </l>
                    <l xml:id="Su.1.46.172cd">[Su.1.46.172cd] tadeva pakvaṃ madhuraṃ vātapittanibarhaṇam // </l>
                    <l xml:id="Su.1.46.173ab">[Su.1.46.173ab] vipāke madhuraṃ śītaṃ raktapittaprasādanam / </l>
                    <l xml:id="Su.1.46.173cd">[Su.1.46.173cd] pauṣkaraṃ svādu viṣṭambhi balyaṃ kaphakaraṃ guru // </l>
                    <l xml:id="Su.1.46.174ab">[Su.1.46.174ab] kaphānilaharaṃ tīkṣṇaṃ snigdhaṃ saṃgrāhi dīpanam / </l>
                    <l xml:id="Su.1.46.174cd">[Su.1.46.174cd] kaṭutiktakaṣāyoṣṇaṃ bālaṃ bilvamudāhṛtam // </l>
                    <l xml:id="Su.1.46.175ab">[Su.1.46.175ab] vidyāttadeva saṃpakvaṃ madhurānurasaṃ guru / </l>
                    <l xml:id="Su.1.46.175cd">[Su.1.46.175cd] vidāhi viṣṭambhakaraṃ doṣakṛt pūtimārutam // </l>
                    <l xml:id="Su.1.46.176ab">[Su.1.46.176ab] bimbīphalaṃ sāśvakarṇaṃ stanyakṛt kaphapittajit / </l>
                    <l xml:id="Su.1.46.176cd">[Su.1.46.176cd] tṛḍdāhajvarapittāsṛkkāsaśvāsakṣayāpaham // </l>
                    <l xml:id="Su.1.46.177">[Su.1.46.177] tālanārikelapanasamaucaprabhṛtīni // </l>
                    <l xml:id="Su.1.46.178ab">[Su.1.46.178ab] svādupākarasānyāhurvātapittaharāṇi ca / </l>
                    <l xml:id="Su.1.46.178cd">[Su.1.46.178cd] balapradāni snigdhāni bṛṃhaṇāni himāni ca // </l>
                    <l xml:id="Su.1.46.179ab">[Su.1.46.179ab] phalaṃ svādurasaṃ teṣāṃ tālajaṃ guru pittajit / </l>
                    <l xml:id="Su.1.46.179cd">[Su.1.46.179cd] tadbījaṃ svādupākaṃ ca mūtralaṃ vātapittajit // </l>
                    <l xml:id="Su.1.46.180ab">[Su.1.46.180ab] nālikeraṃ guru snigdhaṃ pittaghnaṃ svādu śītalam / </l>
                    <l xml:id="Su.1.46.180cd">[Su.1.46.180cd] balamāṃsapradaṃ hṛdyaṃ bṛṃhaṇaṃ bastiśodhanam // </l>
                    <l xml:id="Su.1.46.181ab">[Su.1.46.181ab] panasaṃ sakaṣāyaṃ tu snigdhaṃ svādurasaṃ guru / </l>
                    <l xml:id="Su.1.46.181cd">[Su.1.46.181cd] maucaṃ svādurasaṃ proktaṃ kaṣāyaṃ nātiśītalam / </l>
                    <l xml:id="Su.1.46.181ef">[Su.1.46.181ef] raktapittaharaṃ vṛṣyaṃ rucyaṃ śleṣmakaraṃ guru // </l>
                    <l xml:id="Su.1.46.182">[Su.1.46.182] drākṣākāśmaryakharjūramadhūkapuṣpaprabhṛtīni // </l>
                    <l xml:id="Su.1.46.183ab">[Su.1.46.183ab] raktapittaharāṇyāhurgurūṇi madhurāṇi ca / </l>
                    <l xml:id="Su.1.46.183cd">[Su.1.46.183cd] teṣāṃ drākṣā sarā svaryā madhurā snigdhaśītalā // </l>
                    <l xml:id="Su.1.46.184ab">[Su.1.46.184ab] raktapittajvaraśvāsatṛṣṇādāhakṣayāpahā / </l>
                    <l xml:id="Su.1.46.184cd">[Su.1.46.184cd] hṛdyaṃ mūtravibandhaghnaṃ pittāsṛgvātanāśanam // </l>
                    <l xml:id="Su.1.46.185ab">[Su.1.46.185ab] keśyaṃ rasāyanaṃ medhyaṃ kāśmaryaṃ phalamucyate / </l>
                    <l xml:id="Su.1.46.185cd">[Su.1.46.185cd] kṣatakṣayāpahaṃ hṛdyaṃ śītalaṃ tarpaṇaṃ guru // </l>
                    <l xml:id="Su.1.46.186ab">[Su.1.46.186ab] rase pāke ca mudhuraṃ svārjūraṃ raktapittajit / </l>
                    <l xml:id="Su.1.46.186cd">[Su.1.46.186cd] bṛṃhaṇīyamahṛdyaṃ ca madhūkakusumaṃ guru / </l>
                    <l xml:id="Su.1.46.186ef">[Su.1.46.186ef] vātapittopaśamanaṃ phalaṃ tasyopadiśyate // </l>
                    <l xml:id="Su.1.46.187">[Su.1.46.187] vātāmākṣoḍābhiṣukaniculapicunikocakorumāṇaprabhṛtīni // </l>
                    <l xml:id="Su.1.46.188ab">[Su.1.46.188ab] pittaśleṣmaharāṇyāhuḥ snigdhoṣṇāni gurūṇi ca / </l>
                    <l xml:id="Su.1.46.188cd">[Su.1.46.188cd] bṛṃhaṇānyanilaghnāni balyāni madhurāṇi ca // </l>
                    <l xml:id="Su.1.46.189ab">[Su.1.46.189ab] kaṣāyaṃ kaphapittaghnaṃ kiṃcittiktaṃ rucipradam / </l>
                    <l xml:id="Su.1.46.189cd">[Su.1.46.189cd] hṛdyaṃ sugandhi viśadaṃ lavalīphalamucyate // </l>
                    <l xml:id="Su.1.46.190ab">[Su.1.46.190ab] vasiraṃ śītapākyaṃ ca sāruṣkaranibandhanam / </l>
                    <l xml:id="Su.1.46.190cd">[Su.1.46.190cd] viṣṭambhi durjaraṃ rūkṣaṃ śītalaṃ vātakopanam // </l>
                    <l xml:id="Su.1.46.191ab">[Su.1.46.191ab] vipāke madhuraṃ cāpi raktapittaprasādanam / (?</l>
                    <l xml:id="Su.1.46.191cd">[Su.1.46.191cd] airāvataṃ dantaśaṭhamamlaṃ śoṇitapittakṛt //) </l>
                    <l xml:id="Su.1.46.192ab">[Su.1.46.192ab] śītaṃ kaṣāyaṃ madhuraṃ ṭaṅkaṃ mārutakṛdguru / </l>
                    <l xml:id="Su.1.46.192cd">[Su.1.46.192cd] snigdhoṣṇaṃ tiktamadhuraṃ vātaśleṣmaghnamaiṅgudam // </l>
                    <l xml:id="Su.1.46.193ab">[Su.1.46.193ab] śamīphalaṃ guru svādu rūkṣoṣṇaṃ keśanāśanam / </l>
                    <l xml:id="Su.1.46.193cd">[Su.1.46.193cd] guru śleṣmātakaphalaṃ kaphakṛnmadhuraṃ himam // </l>
                    <l xml:id="Su.1.46.194ab">[Su.1.46.194ab] karīrākṣikapīlūni tṛṇaśūnyaphalāni ca / </l>
                    <l xml:id="Su.1.46.194cd">[Su.1.46.194cd] svādutiktakaṭūṣṇāni kaphavātaharāṇi ca // </l>
                    <l xml:id="Su.1.46.195ab">[Su.1.46.195ab] tiktaṃ pittakaraṃ teṣāṃ saraṃ kaṭuvipāki ca / </l>
                    <l xml:id="Su.1.46.195cd">[Su.1.46.195cd] tīkṣṇoṣṇaṃ kaṭukaṃ pīlu sasnehaṃ kaphavātajit // </l>
                    <l xml:id="Su.1.46.196ab">[Su.1.46.196ab] āruṣkaraṃ tauvarakaṃ kaṣāyaṃ kaṭupāki tathaiva ca / </l>
                    <l xml:id="Su.1.46.196cd">[Su.1.46.196cd] uṣṇaṃ kṛmijvarānāhamehodāvartanāśanam / </l>
                    <l xml:id="Su.1.46.196ef">[Su.1.46.196ef] kuṣṭhagulmodarārśoghnaṃ kaṭupāki tathaiva ca // (?</l>
                    <l xml:id="Su.1.46.197ab">[Su.1.46.197ab] aṅkolasya phalaṃ visraṃ guru śleṣmaharaṃ himam /) </l>
                    <l xml:id="Su.1.46.197cd">[Su.1.46.197cd] karañjakiṃśukāriṣṭaphalaṃ jantupramehanut // </l>
                    <l xml:id="Su.1.46.198ab">[Su.1.46.198ab] rūkṣoṣṇaṃ kaṭukaṃ pāke laghu vātakaphāpaham / </l>
                    <l xml:id="Su.1.46.198cd">[Su.1.46.198cd] tiktamīṣadviṣahitaṃ viḍaṅgaṃ kṛmināśanam // </l>
                    <l xml:id="Su.1.46.199ab">[Su.1.46.199ab] vraṇyamuṣṇaṃ saraṃ medhyaṃ doṣaghnaṃ śophakuṣṭhanut / </l>
                    <l xml:id="Su.1.46.199cd">[Su.1.46.199cd] kaṣāyaṃ dīpanaṃ cāmlaṃ cakṣuṣyaṃ cābhayāphalam // </l>
                    <l xml:id="Su.1.46.200ab">[Su.1.46.200ab] bhedanaṃ laghu rūkṣoṣṇaṃ vaisvaryaṃ krimināśanam / </l>
                    <l xml:id="Su.1.46.200cd">[Su.1.46.200cd] cakṣuṣyaṃ svādupākyākṣaṃ kaṣāyaṃ kaphapittajit // </l>
                    <l xml:id="Su.1.46.201ab">[Su.1.46.201ab] kaphapittaharaṃ rūkṣaṃ vaktrakledamalāpaham / </l>
                    <l xml:id="Su.1.46.201cd">[Su.1.46.201cd] kaṣāyamīṣanmadhuraṃ kiṃcit pūgaphalaṃ saram // </l>
                    <l xml:id="Su.1.46.202ab">[Su.1.46.202ab] jātīkośo+atha karpūraṃ jātīkaṭukayoḥ phalam / </l>
                    <l xml:id="Su.1.46.202cd">[Su.1.46.202cd] kakkolakaṃ lavaṅgaṃ ca tiktaṃ kaṭu kaphāpaham // </l>
                    <l xml:id="Su.1.46.203ab">[Su.1.46.203ab] laghu tṛṣnāpahaṃ vaktrakledadaurgandhyanāśanam / </l>
                    <l xml:id="Su.1.46.203cd">[Su.1.46.203cd] satiktaḥ surabhiḥ śītaḥ karpūro laghu lekhanaḥ // </l>
                    <l xml:id="Su.1.46.204ab">[Su.1.46.204ab] tṛṣṇāyāṃ mukhaśoṣe ca vairasye cāpi pūjitaḥ / </l>
                    <l xml:id="Su.1.46.204cd">[Su.1.46.204cd] latākastūrikā tadvacchītā bastiviśodhanī // </l>
                    <l xml:id="Su.1.46.205ab">[Su.1.46.205ab] priyālamajjā madhuro vṛṣyaḥ pittānilāpahaḥ / </l>
                    <l xml:id="Su.1.46.205cd">[Su.1.46.205cd] baibhītako madakaraḥ kaphamārutanāśanaḥ // </l>
                    <l xml:id="Su.1.46.206ab">[Su.1.46.206ab] kaṣāyamadhuro majjā kolānāṃ pittanāśanaḥ / </l>
                    <l xml:id="Su.1.46.206cd">[Su.1.46.206cd] tṛṣṇācchardyanilaghnaśca tadvadāmalakasya ca // </l>
                    <l xml:id="Su.1.46.207ab">[Su.1.46.207ab] bījapūrakaśamyākamajjā kośāmrasaṃbhavaḥ / </l>
                    <l xml:id="Su.1.46.207cd">[Su.1.46.207cd] svādupāko+agnibalakṛt snigdhaḥ pittānilāpahaḥ // </l>
                    <l xml:id="Su.1.46.208ab">[Su.1.46.208ab] yasya yasya phalasyeha vīryaṃ bhavati yādṛśam / </l>
                    <l xml:id="Su.1.46.208cd">[Su.1.46.208cd] tasya tasyaiva vīryeṇa majjānamapi nirdiśet // </l>
                    <l xml:id="Su.1.46.209ab">[Su.1.46.209ab] phaleṣu paripakvaṃ yadguṇavattadudāhṛtam / </l>
                    <l xml:id="Su.1.46.209cd">[Su.1.46.209cd] bilvādanyatra vijñeyamāmaṃ taddhi guṇottaram / </l>
                    <l xml:id="Su.1.46.209ef">[Su.1.46.209ef] grāhyuṣṇaṃ dīpanaṃ taddhi kaṣāyaṃ kaṭu tiktakam // </l>
                    <l xml:id="Su.1.46.210ab">[Su.1.46.210ab] vyādhitaṃ kṛmijuṣṭaṃ ca pākātītamakālajam / </l>
                    <l xml:id="Su.1.46.210cd">[Su.1.46.210cd] varjanīyaṃ phalaṃ sarvamaparyāgatameva ca // </l>
                    <l xml:id="Su.1.46.210">[Su.1.46.210] iti phalavargaḥ // </l>
                    <l xml:id="Su.1.46.211">[Su.1.46.211] śākānyata ūrdhvaṃ vakṣyāmaḥ / tatra puṣpaphalālābukālindakaprabhṛtīni // </l>
                    <l xml:id="Su.1.46.212ab">[Su.1.46.212ab] pittaghnānyanilaṃ kuryustathā mandakaphāni ca / </l>
                    <l xml:id="Su.1.46.212cd">[Su.1.46.212cd] sṛṣṭamūtrapurīṣāṇi svādupākarasāni ca // </l>
                    <l xml:id="Su.1.46.213ab">[Su.1.46.213ab] pittaghnaṃ teṣu kūṣmāṇḍaṃ bālaṃ madhyaṃ kaphāvaham / </l>
                    <l xml:id="Su.1.46.213cd">[Su.1.46.213cd] śuklaṃ laghūṣṇaṃ sakṣāraṃ dīpanaṃ bastiśodhanam // </l>
                    <l xml:id="Su.1.46.214ab">[Su.1.46.214ab] sarvadoṣaharaṃ hṛdyaṃ pathyaṃ cetovikāriṇām / </l>
                    <l xml:id="Su.1.46.214cd">[Su.1.46.214cd] dṛṣṭiśukrakṣayakaraṃ kālindaṃ kaphavātakṛt // </l>
                    <l xml:id="Su.1.46.215ab">[Su.1.46.215ab] alāburbhinnaviṭkā tu rūkṣā gurvyatiśītalā / </l>
                    <l xml:id="Su.1.46.215cd">[Su.1.46.215cd] tiktālāburahṛdyā tu vāminī vātapittajit // </l>
                    <l xml:id="Su.1.46.216">[Su.1.46.216] trapusairvārukarkārukaśīrṇavṛntaprabhṛtīni // </l>
                    <l xml:id="Su.1.46.217ab">[Su.1.46.217ab] svādutitkarasānyāhuḥ kaphavātakarāṇi ca / </l>
                    <l xml:id="Su.1.46.217cd">[Su.1.46.217cd] sṛṣṭamūtrapurīṣāṇi raktapittaharāṇi ca // </l>
                    <l xml:id="Su.1.46.218ab">[Su.1.46.218ab] bālaṃ sunīlaṃ trapusaṃ teṣāṃ pittaharaṃ smṛtam / </l>
                    <l xml:id="Su.1.46.218cd">[Su.1.46.218cd] tatpāṇḍu kaphakṛjjīrṇamamlaṃ vātakaphāpaham // </l>
                    <l xml:id="Su.1.46.219ab">[Su.1.46.219ab] ervārukaṃ sakarkāru saṃpakvaṃ kaphavātakṛt / </l>
                    <l xml:id="Su.1.46.219cd">[Su.1.46.219cd] sakṣāraṃ madhuraṃ rucyaṃ dīpanaṃ nātipittalam // </l>
                    <l xml:id="Su.1.46.220ab">[Su.1.46.220ab] sakṣāraṃ madhuraṃ caiva śīrṇavṛntaṃ kaphāpaham / </l>
                    <l xml:id="Su.1.46.220cd">[Su.1.46.220cd] bhedanaṃ dīpanaṃ hṛdyamānāhāṣṭhīlanullaghu // </l>
                    <l xml:id="Su.1.46.221">[Su.1.46.221] pippalīmaricaśṛṅgaverārdrakahiṅgujīrakakustumburujambīrasumukhasurasārjakabhūstṛṇasugandhakakāsamardakakālamālakuṭherakakṣavakakharapuṣpaśigrumadhuśigruphaṇijjñakasarṣaparājikākulāhalāvagutthagaṇḍīratilaparṇikāvarṣābhūcitrakamūlakalaśunapalāṇḍukalāyaprabhṛtīni // </l>
                    <l xml:id="Su.1.46.222ab">[Su.1.46.222ab] kaṭūnyuṣṇāni rucyāni vātaśleṣmaharāṇi ca / </l>
                    <l xml:id="Su.1.46.222cd">[Su.1.46.222cd] kṛtānneṣūpayujyante saṃskārārthamanekadhā // </l>
                    <l xml:id="Su.1.46.223ab">[Su.1.46.223ab] teṣāṃ gurvī svāduśītā pippalayārdrā kaphāvahā / </l>
                    <l xml:id="Su.1.46.223cd">[Su.1.46.223cd] śuṣkā kaphānilaghnī sā vṛṣyā pittāvirodhinī // </l>
                    <l xml:id="Su.1.46.224ab">[Su.1.46.224ab] svādupākyārdramaricaṃ guru śleṣmapraseki ca / </l>
                    <l xml:id="Su.1.46.224cd">[Su.1.46.224cd] kaṭūṣṇaṃ laghu tacchuṣkamavṛṣyaṃ kaphavātajit // </l>
                    <l xml:id="Su.1.46.225ab">[Su.1.46.225ab] nātyuṣṇaṃ nātiśītaṃ ca vīryato maricaṃ sitam / </l>
                    <l xml:id="Su.1.46.225cd">[Su.1.46.225cd] guṇavanmaricebhyaśca cakṣuṣyaṃ ca viśeṣataḥ // </l>
                    <l xml:id="Su.1.46.226ab">[Su.1.46.226ab] nāgaraṃ kaphavātaghnaṃ vipāke madhuraṃ kaṭu / </l>
                    <l xml:id="Su.1.46.226cd">[Su.1.46.226cd] vṛṣyoṣṇaṃ rocanaṃ hṛdyaṃ sasnehaṃ laghu dīpanam // </l>
                    <l xml:id="Su.1.46.227ab">[Su.1.46.227ab] kaphānilaharaṃ svaryaṃ vibandhānāhaśūlanut / </l>
                    <l xml:id="Su.1.46.227cd">[Su.1.46.227cd] kaṭūṣṇaṃ rocanam hṛdyaṃ vṛṣyaṃ caivārdrakaṃ smṛtam // </l>
                    <l xml:id="Su.1.46.228ab">[Su.1.46.228ab] laghūṣṇaṃ pācanam hiṅgu dīpanaṃ kaphavātajit / </l>
                    <l xml:id="Su.1.46.228cd">[Su.1.46.228cd] kaṭu snigdhaṃ saraṃ tīkṣṇaṃ śūlājīrṇavibandhanut // </l>
                    <l xml:id="Su.1.46.229ab">[Su.1.46.229ab] tīkṣṇoṣṇaṃ kaṭukaṃ pāke rucyaṃ pittāgnivardhanam / </l>
                    <l xml:id="Su.1.46.229cd">[Su.1.46.229cd] kaṭu śleṣmānilaharaṃ gandhāḍhyaṃ jīrakadvayam // </l>
                    <l xml:id="Su.1.46.230ab">[Su.1.46.230ab] kāravī karavī tadvadvijñeyā sopakuñcikā / </l>
                    <l xml:id="Su.1.46.230cd">[Su.1.46.230cd] bhakṣyavyañjanabhojyeṣu vividheṣvavacāritā // </l>
                    <l xml:id="Su.1.46.231ab">[Su.1.46.231ab] ārdrā kustumbarī kuryāt svādusaugandhyahṛdyatām / </l>
                    <l xml:id="Su.1.46.231cd">[Su.1.46.231cd] sā śuṣkā madhurā pāke snigdhā tṛḍdāhanāśanī // </l>
                    <l xml:id="Su.1.46.232ab">[Su.1.46.232ab] doṣaghnī kaṭukā kiṃcit tiktā srotoviśodhanī / </l>
                    <l xml:id="Su.1.46.232cd">[Su.1.46.232cd] jambīraḥ pācanastīkṣṇaḥ kṛmivātakaphāpahaḥ // </l>
                    <l xml:id="Su.1.46.233ab">[Su.1.46.233ab] surabhirdīpano rucyo mukhavaiśadyakārakaḥ / </l>
                    <l xml:id="Su.1.46.233cd">[Su.1.46.233cd] kaphānilaviṣaśvāsakāsadaurgandhyanāśanaḥ // </l>
                    <l xml:id="Su.1.46.234ab">[Su.1.46.234ab] pittakṛt pārśvaśūlaghnaḥ surasaḥ samudāhṛtaḥ / </l>
                    <l xml:id="Su.1.46.234cd">[Su.1.46.234cd] tadvattu sumukho jñeyo viśeṣādgaranāśanaḥ // </l>
                    <l xml:id="Su.1.46.235ab">[Su.1.46.235ab] kaphaghnā laghavo rūkṣāstikṣṇoṣṇāḥ pittavardhanāḥ / </l>
                    <l xml:id="Su.1.46.235cd">[Su.1.46.235cd] kaṭupākarasāścaiva surasārjakabhūstṛṇāḥ // </l>
                    <l xml:id="Su.1.46.236ab">[Su.1.46.236ab] madhuraḥ kaphavātaghnaḥ pācanaḥ kaṇṭhaśodhanaḥ / </l>
                    <l xml:id="Su.1.46.236cd">[Su.1.46.236cd] viśeṣataḥ pittaharaḥ satiktaḥ kāsamardakaḥ // </l>
                    <l xml:id="Su.1.46.237ab">[Su.1.46.237ab] kaṭuḥ sakṣāramadhuraḥ śigrustikto+atha picchilaḥ / </l>
                    <l xml:id="Su.1.46.237cd">[Su.1.46.237cd] madhuśigruḥ sarastiktaḥ śophaghno dīpanaḥ kaṭuḥ // </l>
                    <l xml:id="Su.1.46.238ab">[Su.1.46.238ab] vidāhi baddhaviṇmūtraṃ rūkṣaṃ tīkṣṇoṣṇameva ca / </l>
                    <l xml:id="Su.1.46.238cd">[Su.1.46.238cd] tridoṣaṃ sārṣapaṃ śākaṃ gāṇḍīraṃ veganāma ca // </l>
                    <l xml:id="Su.1.46.239ab">[Su.1.46.239ab] citrakastilaparṇī ca kaphaśophahare laghū / </l>
                    <l xml:id="Su.1.46.239cd">[Su.1.46.239cd] varṣābhūḥ kaphavātaghnī hitā śophodarārśasām // </l>
                    <l xml:id="Su.1.46.240ab">[Su.1.46.240ab] kaṭutiktarasā hṛdyā rocanī vahnidīpanī / </l>
                    <l xml:id="Su.1.46.240cd">[Su.1.46.240cd] sarvadoṣaharā laghvī kaṇṭhyā mūlakapotikā // </l>
                    <l xml:id="Su.1.46.241ab">[Su.1.46.241ab] mahattadguru viṣṭambhi tīkṣṇamāmaṃ tridoṣakṛt / </l>
                    <l xml:id="Su.1.46.241cd">[Su.1.46.241cd] tadeva snehasiddhaṃ tu pittanut kaphavātajit // </l>
                    <l xml:id="Su.1.46.242ab">[Su.1.46.242ab] tridoṣaśamanaṃ śuṣkaṃ viṣadoṣaharaṃ laghu / </l>
                    <l xml:id="Su.1.46.242cd">[Su.1.46.242cd] viṣṭambhi vātalaṃ śākaṃ śuṣkamanyatra mūlakāt // </l>
                    <l xml:id="Su.1.46.243ab">[Su.1.46.243ab] puṣpaṃ ca patraṃ ca phalaṃ tathaiva yathottaram te guravaḥ pradiṣṭāḥ / </l>
                    <l xml:id="Su.1.46.243cd">[Su.1.46.243cd] teṣāṃ tu puṣpaṃ kaphapittahantṛ phalaṃ nihanyāt kaphamārutau ca // </l>
                    <l xml:id="Su.1.46.244ab">[Su.1.46.244ab] snigdhoṣṇatīkṣṇaḥ kaṭupicchilaśca guruḥ saraḥ svādurasaśca balyaḥ / </l>
                    <l xml:id="Su.1.46.244cd">[Su.1.46.244cd] vṛṣyaśca medhāsvaravarṇacakṣurbhagnāsthisandhānakaro rasonaḥ // </l>
                    <l xml:id="Su.1.46.245ab">[Su.1.46.245ab] hṛdrogajīrṇajvarakukṣiśūlavibandhagulmārucikāsaśophān / </l>
                    <l xml:id="Su.1.46.245cd">[Su.1.46.245cd] durnāmakuṣṭhānalasādajantusamīraṇaśvāsakaphāṃśca hanti // </l>
                    <l xml:id="Su.1.46.246ab">[Su.1.46.246ab] nātyuṣṇavīryo+anilahā kaṭuśca tīkṣṇo gururnātikaphāvahaśca / </l>
                    <l xml:id="Su.1.46.246cd">[Su.1.46.246cd] balāvahaḥ pittakaro+atha kiṃcit palāṇḍuragniṃ ca vivardhayettu // </l>
                    <l xml:id="Su.1.46.247ab">[Su.1.46.247ab] snigdho ruciṣyaḥ sthiradhātukartā balyo+atha medhākaphapuṣṭidaśca / </l>
                    <l xml:id="Su.1.46.247cd">[Su.1.46.247cd] svādurguruḥ śoṇitapittaśastaḥ sa picchilaḥ kṣīrapalāṇḍuruktaḥ // </l>
                    <l xml:id="Su.1.46.248ab">[Su.1.46.248ab] kalāyaśākaṃ pittaghnaṃ kaphaghnaṃ vātalaṃ guru / </l>
                    <l xml:id="Su.1.46.248cd">[Su.1.46.248cd] kaṣāyānurasaṃ caiva vipāke madhuraṃ ca tat // </l>
                    <l xml:id="Su.1.46.249">[Su.1.46.249] cuccūyūthikātaruṇījīvantībimbītikānadī(ā.ndī)bhallātakacchagalāntrīvṛkṣādanīphañjīśālmalīśaluvanaspatiprasavaśaṇakarbudārakovidāraprabhṛtīni // </l>
                    <l xml:id="Su.1.46.250ab">[Su.1.46.250ab] kaṣāyasvādutiktāni raktapittaharāṇi ca / </l>
                    <l xml:id="Su.1.46.250cd">[Su.1.46.250cd] kaphaghnānyanilaṃ kuryuḥ saṃgrāhīṇi laghūni ca // </l>
                    <l xml:id="Su.1.46.251ab">[Su.1.46.251ab] laghuḥ pāke ca jantughnaḥ picchilo vraṇināṃ hitaḥ / </l>
                    <l xml:id="Su.1.46.251cd">[Su.1.46.251cd] kaṣāyamadhuro grāhī cuccūsteṣāṃ tridoṣahā // </l>
                    <l xml:id="Su.1.46.252ab">[Su.1.46.252ab] cakṣuṣyā sarvadoṣaghnī jīvantī samudāhṛtā / </l>
                    <l xml:id="Su.1.46.252cd">[Su.1.46.252cd] vṛkṣādanī vātaharā phañjī tvalpabalā matā // </l>
                    <l xml:id="Su.1.46.253ab">[Su.1.46.253ab] kṣīravṛkṣotpalādīanāṃ kaṣāyāḥ pallavāḥ smṛtāḥ / </l>
                    <l xml:id="Su.1.46.253cd">[Su.1.46.253cd] śītāḥ saṃgrāhiṇaḥ śastā raktapittātisāriṇām // </l>
                    <l xml:id="Su.1.46.254">[Su.1.46.254] punarnavāvaruṇatarkāryurubūkavatsādanībilvaśākaprabhṛtīni // </l>
                    <l xml:id="Su.1.46.255ab">[Su.1.46.255ab] uṣṇāni svādutiktāni vātapraśamanāni ca / </l>
                    <l xml:id="Su.1.46.255cd">[Su.1.46.255cd] teṣu paunarnavaṃ śākaṃ viśeṣācchophanāśanam // </l>
                    <l xml:id="Su.1.46.256ab">[Su.1.46.256ab] taṇḍulīyakopodikā+aśvabalācillīpālaṅkyāvāstūkaprabhṛtīni // </l>
                    <l xml:id="Su.1.46.257ab">[Su.1.46.257ab] sṛṣṭamūtrapurīṣāṇi sakṣāramadhurāṇi ca / </l>
                    <l xml:id="Su.1.46.257cd">[Su.1.46.257cd] mandavātakaphānyāhū raktapittaharāṇi ca // </l>
                    <l xml:id="Su.1.46.258ab">[Su.1.46.258ab] madhuro rasapākābhyāṃ raktapittamadāpahaḥ / </l>
                    <l xml:id="Su.1.46.258cd">[Su.1.46.258cd] teṣāṃ śītatamo rūkṣastaṇḍulīyo viṣāpahaḥ // </l>
                    <l xml:id="Su.1.46.259ab">[Su.1.46.259ab] svādupākarasā vṛṣyā vātapittamadāpahā / </l>
                    <l xml:id="Su.1.46.259cd">[Su.1.46.259cd] upodikā sarā snigdhā balyā śleṣmakarī himā // </l>
                    <l xml:id="Su.1.46.260ab">[Su.1.46.260ab] kaṭurvipāke kṛmihā medhāgnibalavardhanaḥ / </l>
                    <l xml:id="Su.1.46.260cd">[Su.1.46.260cd] sakṣāraḥ sarvadoṣaghno vāstūko rocanaḥ saraḥ // </l>
                    <l xml:id="Su.1.46.261ab">[Su.1.46.261ab] cillī vāstūkavajjñeyā pālaṅkyā taṇḍulīyavat / </l>
                    <l xml:id="Su.1.46.261cd">[Su.1.46.261cd] vātakṛdbaddhaviṇmūtrā rūkṣā pittakaphe hitā / </l>
                    <l xml:id="Su.1.46.261ef">[Su.1.46.261ef] śākamāśvabalaṃ rūkṣaṃ baddhaviṇmūtramārutam // </l>
                    <l xml:id="Su.1.46.262">[Su.1.46.262] maṇḍūkaparṇīsaptalāsuniṣaṇṇakasurvacalāpippalīguḍūcīgojihvākākamācīprapunnāḍāvalgujasatīnabṛhatīkaṇṭakārikāphalapaṭolavārtākukāravellakakaṭukikākevukorubūkaparpaṭakakirātatiktakarkoṭakāriṣṭakośātakīvetrakarīrāṭarūṣakārkapuṣpīprabhṛtīni // </l>
                    <l xml:id="Su.1.46.263ab">[Su.1.46.263ab] raktapittaharāṇyāhurhṛdyāni sulaghūni ca / </l>
                    <l xml:id="Su.1.46.263cd">[Su.1.46.263cd] kuṣṭhamehajvaraśvāsakāsāruciharāṇi ca // </l>
                    <l xml:id="Su.1.46.264ab">[Su.1.46.264ab] kaṣāyā tu hitā pitte svādupākarasā himā / </l>
                    <l xml:id="Su.1.46.264cd">[Su.1.46.264cd] laghvī maṇḍūkaparṇī tu tadvadgojihvikā matā // </l>
                    <l xml:id="Su.1.46.265ab">[Su.1.46.265ab] avidāhī tridoṣaghnaḥ saṃgrāhī suniṣaṇṇakaḥ / </l>
                    <l xml:id="Su.1.46.265cd">[Su.1.46.265cd] avalgujaḥ kaṭuḥ pāke tiktaḥ pittakaphāpahaḥ // </l>
                    <l xml:id="Su.1.46.266ab">[Su.1.46.266ab] īṣattiktaṃ tridoṣaghnaṃ śākaṃ kaṭu satīnajam / </l>
                    <l xml:id="Su.1.46.266cd">[Su.1.46.266cd] nātyuṣṇaśītaṃ kuṣṭhaghnaṃ kākamācyāstu tadvidham // </l>
                    <l xml:id="Su.1.46.267ab">[Su.1.46.267ab] kaṇḍukuṣṭhakṛmighnāni kaphavātaharāṇi ca / </l>
                    <l xml:id="Su.1.46.267cd">[Su.1.46.267cd] phalāni bṛhatīnāṃ tu kaṭutiktalaghūni ca // </l>
                    <l xml:id="Su.1.46.268ab">[Su.1.46.268ab] kaphapittaharaṃ vraṇyamuṣṇaṃ tiktamavātalam / </l>
                    <l xml:id="Su.1.46.268cd">[Su.1.46.268cd] paṭolaṃ kaṭukaṃ pāke vṛṣyaṃ rocanadīpanam // </l>
                    <l xml:id="Su.1.46.269ab">[Su.1.46.269ab] kaphavātaharaṃ tiktaṃ rocanaṃ kaṭukaṃ laghu / </l>
                    <l xml:id="Su.1.46.269cd">[Su.1.46.269cd] vārtākaṃ dīpanaṃ proktaṃ jīrṇaṃ sakṣārapittalam / </l>
                    <l xml:id="Su.1.46.269ef">[Su.1.46.269ef] tadvat karkoṭakaṃ vidyāt kāravellakameva ca // </l>
                    <l xml:id="Su.1.46.270ab">[Su.1.46.270ab] aṭarūṣakavetrāgraguḍūcīnimbaparpaṭāḥ / </l>
                    <l xml:id="Su.1.46.270cd">[Su.1.46.270cd] kirātatiktasahitāstiktāḥ pittakaphāpahāḥ // </l>
                    <l xml:id="Su.1.46.271ab">[Su.1.46.271ab] kaphāpahaṃ śākamuktaṃ varuṇaprapunāḍayoḥ / </l>
                    <l xml:id="Su.1.46.271cd">[Su.1.46.271cd] rūkṣaṃ laghu ca śītaṃ ca vātapittaprakopaṇam // </l>
                    <l xml:id="Su.1.46.272ab">[Su.1.46.272ab] dīpanaṃ kālaśākaṃ tu garadoṣaharaṃ kaṭu / </l>
                    <l xml:id="Su.1.46.272cd">[Su.1.46.272cd] kausumbhaṃ madhuraṃ rūkṣamuṣṇaṃ śleṣmaharaṃ laghu // </l>
                    <l xml:id="Su.1.46.273ab">[Su.1.46.273ab] vātalaṃ nālikāśākaṃ pittaghnaṃ madhuraṃ ca tat / </l>
                    <l xml:id="Su.1.46.273cd">[Su.1.46.273cd] grahaṇyarśovikāraghnī sāmlā vātakaphe hitā / </l>
                    <l xml:id="Su.1.46.273ef">[Su.1.46.273ef] uṣṇā kaṣāyamadhurā cāṅgerī cāgnidīpanī // </l>
                    <l xml:id="Su.1.46.274">[Su.1.46.274] loṇikājātukatriparṇikāpattūrajīvakasuvarcalāḍuḍurakakutumbakakuṭhiñjarakuntalikākuraṇṭikāprabhṛtayaḥ // </l>
                    <l xml:id="Su.1.46.275ab">[Su.1.46.275ab] svādupākarasāḥ śītāḥ kaphaghnā nātipittalāḥ / </l>
                    <l xml:id="Su.1.46.275cd">[Su.1.46.275cd] lavaṇānurasā rūkṣāḥ sakṣārā vātalāḥ sarāḥ // </l>
                    <l xml:id="Su.1.46.276ab">[Su.1.46.276ab] svādutiktā kuntalikā kaṣāyā sakuraṇṭikā / </l>
                    <l xml:id="Su.1.46.276cd">[Su.1.46.276cd] saṃgrāhi śītalaṃ cāpi laghu doṣāpahaṃ tathā / </l>
                    <l xml:id="Su.1.46.276ef">[Su.1.46.276ef] rājakṣavakaśākaṃ tu śaṭīśākaṃ ca tadvidham // </l>
                    <l xml:id="Su.1.46.277ab">[Su.1.46.277ab] svādupākarasaṃ śākaṃ durjaraṃ harimanthajam / </l>
                    <l xml:id="Su.1.46.277cd">[Su.1.46.277cd] bhedanaṃ madhuraṃ rūkṣaṃ kālāyamativātalam // </l>
                    <l xml:id="Su.1.46.278ab">[Su.1.46.278ab] sraṃsanaṃ kaṭukaṃ pāke laghu vātakaphāpaham / </l>
                    <l xml:id="Su.1.46.278cd">[Su.1.46.278cd] śophaghnamuṣṇavīryaṃ ca patraṃ pūtikarañjajam // </l>
                    <l xml:id="Su.1.46.279ab">[Su.1.46.279ab] tāmbūlapatraṃ tīkṣṇoṣṇaṃ kaṭu pittaprakopaṇam / </l>
                    <l xml:id="Su.1.46.279cd">[Su.1.46.279cd] sugandhi viśadaṃ tiktaṃ svaryaṃ vātakaphāpaham // </l>
                    <l xml:id="Su.1.46.280ab">[Su.1.46.280ab] sraṃsanaṃ kaṭukaṃ pāke kaṣāyaṃ vahnidīpanam / </l>
                    <l xml:id="Su.1.46.280cd">[Su.1.46.280cd] vaktrakaṇḍūmalakledadaurgandhyādiviśodhanam // </l>
                    <l xml:id="Su.1.46.281v">[Su.1.46.281v] atha puṣpavargaḥ / </l>
                    <l xml:id="Su.1.46.281">[Su.1.46.281] kovidāraśaṇaśālmalīpuṣpāṇi madhurāṇi madhuravipākāni raktapittaharāṇi ca vṛṣāgastyayoḥ puṣpāṇi tiktāni kaṭuvipākāni kṣayakāsāpahāni ca // </l>
                    <l xml:id="Su.1.46.282">[Su.1.46.282] āgastyaṃ nātiśītoṣṇaṃ naktāndhānāṃ praśasyate // </l>
                    <l xml:id="Su.1.46.283">[Su.1.46.283] karīramadhuśigrukusumāni kaṭuvipākāni vātaharāṇi sṛṣṭamūtrapurīṣāṇi ca // </l>
                    <l xml:id="Su.1.46.284ab">[Su.1.46.284ab] raktavṛkṣasya nimbasya muṣkakārkāsanasya ca / </l>
                    <l xml:id="Su.1.46.284cd">[Su.1.46.284cd] kaphapittaharaṃ puṣpaṃ kuṣṭhaghnaṃ kuṭajasya ca // </l>
                    <l xml:id="Su.1.46.285ab">[Su.1.46.285ab] satiktaṃ madhuraṃ śītaṃ padmaṃ pittakaphāpaham / </l>
                    <l xml:id="Su.1.46.285cd">[Su.1.46.285cd] madhuraṃ picchilaṃ snigdhaṃ kumudaṃ hlādi śītalam / </l>
                    <l xml:id="Su.1.46.285ef">[Su.1.46.285ef] tasmādalpāntaraguṇe vidyāt kuvalayotpale // </l>
                    <l xml:id="Su.1.46.286ab">[Su.1.46.286ab] sindhuvāraṃ vijānīyāddhimaṃ pittavināśanam / </l>
                    <l xml:id="Su.1.46.286cd">[Su.1.46.286cd] mālatīmallike tikte saurabhyāt pittanāśane // </l>
                    <l xml:id="Su.1.46.287ab">[Su.1.46.287ab] sugandhi viśadaṃ hṛdyaṃ bākulaṃ pāṭalāni ca / </l>
                    <l xml:id="Su.1.46.287cd">[Su.1.46.287cd] śleṣmapittaviṣaghnaṃ tu nāgaṃ tadvacca kuṅkumam // </l>
                    <l xml:id="Su.1.46.288ab">[Su.1.46.288ab] campakaṃ raktapittaghnaṃ śītoṣṇaṃ kaphanāśanam / </l>
                    <l xml:id="Su.1.46.288cd">[Su.1.46.288cd] kiṃśukaṃ kaphapittaghnaṃ tadvadeva kuraṇṭakam // </l>
                    <l xml:id="Su.1.46.289ab">[Su.1.46.289ab] yathāvṛkṣaṃ vijānīyāt puṣpaṃ vṛkṣocitaṃ tathā / </l>
                    <l xml:id="Su.1.46.289cd">[Su.1.46.289cd] madhuśigrukarīrāṇi kaṭuśleṣmaharāṇi ca // </l>
                    <l xml:id="Su.1.46.290">[Su.1.46.290] kṣavakakuleva(ā.ca)ravaṃśakarīraprabhṛtīni kaphaharāṇi sṛṣṭamūtrapuriṣāṇi ca // </l>
                    <l xml:id="Su.1.46.291ab">[Su.1.46.291ab] kṣavakaṃ kṛmilaṃ teṣu svādupākaṃ sapicchalam / </l>
                    <l xml:id="Su.1.46.291cd">[Su.1.46.291cd] visyandi vātalaṃ nātipittaśleṣmakaraṃ ca tat // </l>
                    <l xml:id="Su.1.46.292ab">[Su.1.46.292ab] veṇoḥ karīrāḥ kaphalā madhurā rasapākataḥ / </l>
                    <l xml:id="Su.1.46.292cd">[Su.1.46.292cd] vidāhino vātakarāḥ sakaṣāyā virūkṣaṇāḥ // </l>
                    <l xml:id="Su.1.46.293">[Su.1.46.293] udbhidāni palālekṣukarīṣaveṇukṣitijāni / tatra palālajātaṃ madhuraṃ madhuravipākaṃ rūkṣaṃ doṣapraśamanaṃ ca ikṣujaṃ madhuraṃ kaṣāyānurasaṃ kaṭukaṃ śītalaṃ ca tadvadevoṣṇaṃ kārīṣaṃ kaṣāyaṃ vātakopanaṃ ca veṇujātaṃ kaṣāyaṃ vātakopanaṃ ca bhūmijaṃ guru nātivātalaṃ bhūmitaścāsyānurasaḥ // </l>
                    <l xml:id="Su.1.46.294">[Su.1.46.294] piṇyākatilakalkasthūṇikāśuṣkaśākāṇi sarvadoṣaprakopaṇāni // </l>
                    <l xml:id="Su.1.46.295ab">[Su.1.46.295ab] viṣṭambhinaḥ smṛtāḥ sarve vaṭakā vātakopanāḥ / </l>
                    <l xml:id="Su.1.46.295cd">[Su.1.46.295cd] siṇḍākī vātalā sārdrā ruciṣyā+analadīpanī // </l>
                    <l xml:id="Su.1.46.296ab">[Su.1.46.296ab] viḍbhedi guru rūkṣaṃ ca prāyo viṣṭambhi durjaram / </l>
                    <l xml:id="Su.1.46.296cd">[Su.1.46.296cd] sakaṣāyaṃ ca sarvaṃ hi svādu śākamudāhṛtam / </l>
                    <l xml:id="Su.1.46.296ef">[Su.1.46.296ef] puṣpaṃ patraṃ phalaṃ nālaṃ kandāśca guravaḥ kramāt // </l>
                    <l xml:id="Su.1.46.297ab">[Su.1.46.297ab] karkaśaṃ parijīrṇaṃ ca kṛmijuṣṭamadeśajam / </l>
                    <l xml:id="Su.1.46.297cd">[Su.1.46.297cd] varjayet patraśākaṃ tadyadakālavirohi ca // </l>
                    <l xml:id="Su.1.46.298">[Su.1.46.298] kandānata ūrdhvaṃ vakṣyāmaḥ vidārīkandaśatāvarībisamṛṇālaśṛṅgāṭakakaśerukapiṇḍālukamadhvālukahastyālukakāṣṭhālukaśaṅkhālukaraktālukendīvarotpalakandaprabhṛtīni // </l>
                    <l xml:id="Su.1.46.299ab">[Su.1.46.299ab] raktapittaharāṇyāhuḥ śītāni madhurāṇi ca / </l>
                    <l xml:id="Su.1.46.299cd">[Su.1.46.299cd] gurūṇi bahuśukrāṇi stanyavṛddhikarāṇi ca // </l>
                    <l xml:id="Su.1.46.300ab">[Su.1.46.300ab] madhuro bṛṃhaṇo vṛṣyaḥ śītaḥ svaryo+atimūtralaḥ / </l>
                    <l xml:id="Su.1.46.300cd">[Su.1.46.300cd] vidārīkando balyastu pittavātaharaśca saḥ // </l>
                    <l xml:id="Su.1.46.301ab">[Su.1.46.301ab] vātapittaharī vṛṣyā svādutiktā śatāvarī / </l>
                    <l xml:id="Su.1.46.301cd">[Su.1.46.301cd] mahatī caiva hṛdyā ca medhāgnibalavardhinī // </l>
                    <l xml:id="Su.1.46.302ab">[Su.1.46.302ab] grahaṇyarśovikāraghnī vṛṣyā śītā rasāyanī / </l>
                    <l xml:id="Su.1.46.302cd">[Su.1.46.302cd] kaphapittaharāstiktāstasyā evāṅkurāḥ smṛtāḥ // </l>
                    <l xml:id="Su.1.46.303ab">[Su.1.46.303ab] avidāhi bisaṃ proktaṃ raktapittaprasādanam / </l>
                    <l xml:id="Su.1.46.303cd">[Su.1.46.303cd] viṣṭambhi durjaraṃ rūkṣaṃ virasaṃ mārutāvaham // </l>
                    <l xml:id="Su.1.46.304ab">[Su.1.46.304ab] gurū viṣṭambhiśītau ca śṛṅgāṭkakaśerukau / </l>
                    <l xml:id="Su.1.46.304cd">[Su.1.46.304cd] piṇḍālukaṃ kaphakaraṃ guru vātaprakopaṇam // </l>
                    <l xml:id="Su.1.46.305ab">[Su.1.46.305ab] surendrakandaḥ śleṣmaghno vipāke kaṭu pittakṛt / </l>
                    <l xml:id="Su.1.46.305cd">[Su.1.46.305cd] veṇoḥ karīrā guravaḥ kaphamārutakopanāḥ // </l>
                    <l xml:id="Su.1.46.306">[Su.1.46.306] sthūlasūraṇamāṇakaprabhṛtayaḥ kandā īṣatkaṣāyāḥ kaṭukā rūkṣā viṣṭambhino guravaḥ kaphavātalāḥ pittaharāśca // </l>
                    <l xml:id="Su.1.46.307ab">[Su.1.46.307ab] mānakaṃ svādu śītaṃ ca guru cāpi prakīrtitam / </l>
                    <l xml:id="Su.1.46.307cd">[Su.1.46.307cd] sthūlakandastu nātyuṣṇaḥ sūraṇo gudakīlahā // </l>
                    <l xml:id="Su.1.46.308ab">[Su.1.46.308ab] kumudotpalapadmānāṃ kandā mārutakopanāḥ / </l>
                    <l xml:id="Su.1.46.308cd">[Su.1.46.308cd] kaṣāyāḥ pittaśamanā vipāke madhurā himāḥ // </l>
                    <l xml:id="Su.1.46.309ab">[Su.1.46.309ab] varāhakandaḥ śleṣmaghnaḥ kaṭuko rasapākataḥ / </l>
                    <l xml:id="Su.1.46.309cd">[Su.1.46.309cd] mehakuṣṭhakṛmiharo balyo vṛṣyo rasāyanaḥ // </l>
                    <l xml:id="Su.1.46.310">[Su.1.46.310] tālanārikelakharjūraprabhṛtīnāṃ mastakamajjānaḥ // </l>
                    <l xml:id="Su.1.46.311ab">[Su.1.46.311ab] svādupākarasānāhū raktapittaharāṃstathā / </l>
                    <l xml:id="Su.1.46.311cd">[Su.1.46.311cd] śukralānanilaghnāṃśca kaphavṛddhikarānapi // </l>
                    <l xml:id="Su.1.46.312ab">[Su.1.46.312ab] bālaṃ hyanārtavaṃ jīrṇaṃ vyādhitaṃ krimibhakṣitam / </l>
                    <l xml:id="Su.1.46.312cd">[Su.1.46.312cd] kandaṃ vivarjayet sarvaṃ yo vā samyaṅna rohati // </l>
                    <l xml:id="Su.1.46.313">[Su.1.46.313] (ā.atha lavaṇāni) saindhavasāmudraviḍasauvarcalaromakaudbhidaprabhṛtīni lavaṇāni yathottaramuṣṇāni vātaharāṇi kaphapittakarāṇi yathāpūrvaṃ snigdhāni svādūni sṛṣṭamūtrapurīṣāṇi ceti // </l>
                    <l xml:id="Su.1.46.314ab">[Su.1.46.314ab] cakṣuṣyaṃ saindhavaṃ hṛdyaṃ rucyaṃ laghvagnidīpanam / </l>
                    <l xml:id="Su.1.46.314cd">[Su.1.46.314cd] snigdhaṃ samadhuraṃ vṛṣyaṃ śītaṃ doṣaghnamuttamam // </l>
                    <l xml:id="Su.1.46.315ab">[Su.1.46.315ab] sāmudraṃ madhuraṃ pāke nātyuṣṇamavidāhi ca / </l>
                    <l xml:id="Su.1.46.315cd">[Su.1.46.315cd] bhedanaṃ snigdhamīṣacca śūlaghnaṃ nātipittalam // </l>
                    <l xml:id="Su.1.46.316ab">[Su.1.46.316ab] sakṣāraṃ dīpanaṃ sūkṣmaṃ śūlahṛdroganāśanam / </l>
                    <l xml:id="Su.1.46.316cd">[Su.1.46.316cd] rocanaṃ tīkṣṇamuṣṇaṃ ca viḍaṃ vātānulomanam // </l>
                    <l xml:id="Su.1.46.317ab">[Su.1.46.317ab] laghu sauvarcalaṃ pāke vīryoṣṇaṃ viśadaṃ kaṭu / </l>
                    <l xml:id="Su.1.46.317cd">[Su.1.46.317cd] gulmaśūlavibandhaghnaṃ hṛdyaṃ surabhi rocanam // </l>
                    <l xml:id="Su.1.46.318ab">[Su.1.46.318ab] romakaṃ tīkṣṇamatyuṣṇaṃ vyavāyi kaṭupāki ca / </l>
                    <l xml:id="Su.1.46.318cd">[Su.1.46.318cd] vātaghnaṃ laghu visyandi sūkṣmaṃ viḍbhedi mūtralam // </l>
                    <l xml:id="Su.1.46.319ab">[Su.1.46.319ab] laghu tīkṣṇoṣṇamutkledi sūkṣmaṃ vātānulomanam / </l>
                    <l xml:id="Su.1.46.319cd">[Su.1.46.319cd] satiktaṃ kaṭu sakṣāraṃ vidyāllavaṇamaudbhidam // </l>
                    <l xml:id="Su.1.46.320ab">[Su.1.46.320ab] kaphavātakrimiharaṃ lekhanaṃ pittakopanam / </l>
                    <l xml:id="Su.1.46.320cd">[Su.1.46.320cd] dīpanaṃ pācanaṃ bhedi lavaṇaṃ guṭikāhvayam // </l>
                    <l xml:id="Su.1.46.321ab">[Su.1.46.321ab] ūṣasūtaṃ vālukailaṃ śailamūlākarodbhavam / </l>
                    <l xml:id="Su.1.46.321cd">[Su.1.46.321cd] lavaṇaṃ kaṭukaṃ chedi vihitaṃ kaṭu cocyate // </l>
                    <l xml:id="Su.1.46.322ab">[Su.1.46.322ab] yavakṣārasvarjikākṣāroṣakṣārapākimaṭaṅkaṇakṣāraprabhṛtayaḥ / </l>
                    <l xml:id="Su.1.46.322cd">[Su.1.46.322cd] gulmārśograhaṇīdoṣapratiśyāyavināśanāḥ / </l>
                    <l xml:id="Su.1.46.322ef">[Su.1.46.322ef] kṣārāstu pācanāḥ sarve raktapittakarāḥ sarāḥ // </l>
                    <l xml:id="Su.1.46.323ab">[Su.1.46.323ab] jñeyau vahnisamau kṣārau svarjikāyāvaśūkajau / </l>
                    <l xml:id="Su.1.46.323cd">[Su.1.46.323cd] śukraśleṣmavibandhārśogulmaplīhavināśanau // </l>
                    <l xml:id="Su.1.46.324ab">[Su.1.46.324ab] uṣṇo+anilaghnaḥ prakledī coṣakṣāro balāpahaḥ / </l>
                    <l xml:id="Su.1.46.324cd">[Su.1.46.324cd] medoghnaḥ pākimaḥ kṣārasteṣāṃ bastiviśodhanaḥ // </l>
                    <l xml:id="Su.1.46.325ab">[Su.1.46.325ab] virūkṣaṇo+anilakaraḥ śleṣmaghnaḥ pittadūṣaṇaḥ / </l>
                    <l xml:id="Su.1.46.325cd">[Su.1.46.325cd] agnidīptikarastīkṣṇaṣṭaṅkaṇaḥ kṣāra ucyate // </l>
                    <l xml:id="Su.1.46.326ab">[Su.1.46.326ab] suvarṇaṃ svādu hṛdyaṃ ca bṛṃhaṇīyaṃ rasāyanam / </l>
                    <l xml:id="Su.1.46.326cd">[Su.1.46.326cd] doṣatrayāpahaṃ śītaṃ cakṣuṣyaṃ viṣasūdanam // </l>
                    <l xml:id="Su.1.46.327ab">[Su.1.46.327ab] rūpyamamlaṃ saraṃ śītaṃ sasnehaṃ pittavātanut / </l>
                    <l xml:id="Su.1.46.327cd">[Su.1.46.327cd] tāmraṃ kaṣāyaṃ madhuraṃ lekhanaṃ śītalaṃ saram // </l>
                    <l xml:id="Su.1.46.328ab">[Su.1.46.328ab] satiktaṃ lekhanaṃ kāṃsyaṃ cakṣuṣyaṃ kaphavātajit / </l>
                    <l xml:id="Su.1.46.328cd">[Su.1.46.328cd] vātakṛcchītalaṃ lohaṃ tṛṣṇāpittakaphāpaham // </l>
                    <l xml:id="Su.1.46.329ab">[Su.1.46.329ab] kaṭu krimighnaṃ lavaṇaṃ trapusīsaṃ vilekhanam / </l>
                    <l xml:id="Su.1.46.329cd">[Su.1.46.329cd] muktāvidrumavajrendravaidūrayasphaṭikādayaḥ // </l>
                    <l xml:id="Su.1.46.330ab">[Su.1.46.330ab] cakṣuṣyā maṇayaḥ śītā lekhanā viṣasūdanāḥ / </l>
                    <l xml:id="Su.1.46.330cd">[Su.1.46.330cd] pavitrā dhāraṇīyāśca pāpmālakṣmīmalāpahāḥ // </l>
                    <l xml:id="Su.1.46.331ab">[Su.1.46.331ab] dhānyeṣu māṃseṣu phaleṣu caiva śākeṣu cānuktamihāprameyāt / </l>
                    <l xml:id="Su.1.46.331cd">[Su.1.46.331cd] āsvādato bhūtaguṇaiśca matvā tadādiśeddṛvyamanalpabuddhiḥ // </l>
                    <l xml:id="Su.1.46.332ab">[Su.1.46.332ab] ṣaṣṭikā yavagodhūmā lohitā ye ca śālayaḥ / </l>
                    <l xml:id="Su.1.46.332cd">[Su.1.46.332cd] mudgāḍhakīmasūrāśca dhanyeṣu pravarāḥ smṛtāḥ // </l>
                    <l xml:id="Su.1.46.333ab">[Su.1.46.333ab] lāvatittirisāraṅgakuraṅgaiṇakapiñjalāḥ / </l>
                    <l xml:id="Su.1.46.333cd">[Su.1.46.333cd] mayūravarmikūrmāśca śreṣṭhā māṃsagaṇeṣviha // </l>
                    <l xml:id="Su.1.46.334ab">[Su.1.46.334ab] dāḍhimāmalakaṃ drākṣā kharjūraṃ saparūṣakam / </l>
                    <l xml:id="Su.1.46.334cd">[Su.1.46.334cd] rājādanaṃ mātuluṅgaṃ phalavarge praśasyate // </l>
                    <l xml:id="Su.1.46.335ab">[Su.1.46.335ab] satīno vāstukaścuccūcillīmūlakapotikāḥ / </l>
                    <l xml:id="Su.1.46.335cd">[Su.1.46.335cd] maṇḍūkaparṇī jīvantī śākavarge praśasyate // </l>
                    <l xml:id="Su.1.46.336ab">[Su.1.46.336ab] gavyaṃ kṣīraṃ ghṛtaṃ śreṣṭhaṃ saindhavaṃ lavaṇeṣu ca / </l>
                    <l xml:id="Su.1.46.336cd">[Su.1.46.336cd] dhātrīdāḍimamamleṣu pippalī nāgaraṃ kaṭau // </l>
                    <l xml:id="Su.1.46.337ab">[Su.1.46.337ab] titke paṭolavārtāke madhure ghṛtamucyate / </l>
                    <l xml:id="Su.1.46.337cd">[Su.1.46.337cd] kṣaudraṃ pūgaphalaṃ śreṣṭhaṃ kaṣāye saparūṣakam // </l>
                    <l xml:id="Su.1.46.338ab">[Su.1.46.338ab] śarkarekṣuvikāreṣu pāne madhvāsavau tathā / </l>
                    <l xml:id="Su.1.46.338cd">[Su.1.46.338cd] parisaṃvatsaraṃ dhānyaṃ māṃsaṃ vayasi madhyame // </l>
                    <l xml:id="Su.1.46.339ab">[Su.1.46.339ab] aparyuṣitamannaṃ tu saṃskṛtaṃ mātrayā śubham / </l>
                    <l xml:id="Su.1.46.339cd">[Su.1.46.339cd] phalaṃ paryāgataṃ śākamaśuṣkaṃ taruṇaṃ navam // </l>
                    <l xml:id="Su.1.46.340ab">[Su.1.46.340ab] ataḥ paraṃ pravakṣyāmi kṛtānnaguṇavistaram // </l>
                    <l xml:id="Su.1.46.341ab">[Su.1.46.341ab] lājamaṇḍo viśuddhānāṃ pathyaḥ pācanadīpanaḥ / </l>
                    <l xml:id="Su.1.46.341cd">[Su.1.46.341cd] vātānulomano hṛdyaḥ pippalīnāgarāyutaḥ // </l>
                    <l xml:id="Su.1.46.342ab">[Su.1.46.342ab] svedāgnijananī laghvī dīpanī bastiśodhanī / </l>
                    <l xml:id="Su.1.46.342cd">[Su.1.46.342cd] kṣuttṛṭśramaglāniharī peyā vātānulomanī // </l>
                    <l xml:id="Su.1.46.343ab">[Su.1.46.343ab] vilepī tarpaṇī hṛdyā grāhiṇī balavardhanī / </l>
                    <l xml:id="Su.1.46.343cd">[Su.1.46.343cd] pathyā svādurasā laghvī dīpanī kṣuttṛṣāpahā // </l>
                    <l xml:id="Su.1.46.344ab">[Su.1.46.344ab] hṛdyā santarpaṇī vṛṣyā bṛṃhaṇī balavardhanī / </l>
                    <l xml:id="Su.1.46.344cd">[Su.1.46.344cd] śākamāṃsaphalairyuktā vilepyamlā ca durjarā // </l>
                    <l xml:id="Su.1.46.345ab">[Su.1.46.345ab] sikthairvirahito maṇḍaḥ peyā sikthasamanvitā / </l>
                    <l xml:id="Su.1.46.345cd">[Su.1.46.345cd] vilepī bahusikthā syādyavāgūrviraladravā // </l>
                    <l xml:id="Su.1.46.346ab">[Su.1.46.346ab] viṣṭambhī pāyaso balyo medaḥkaphakaro guruḥ / </l>
                    <l xml:id="Su.1.46.346cd">[Su.1.46.346cd] kaphapittakarī balyā kṛśarā+anilanāśanī // </l>
                    <l xml:id="Su.1.46.347ab">[Su.1.46.347ab] dhautastu vimalaḥ śuddho manojñaḥ surabhiḥ samaḥ / </l>
                    <l xml:id="Su.1.46.347cd">[Su.1.46.347cd] svinnaḥ suprasrutastūṣṇo viśadastvodano laghuḥ // </l>
                    <l xml:id="Su.1.46.348ab">[Su.1.46.348ab] adhauto+aprasruto+asvinnaḥ śītaścāpyodano guruḥ / </l>
                    <l xml:id="Su.1.46.348cd">[Su.1.46.348cd] laghuḥ sugandhiḥ kaphahā vijñeyo bhṛṣṭataṇḍulaḥ // </l>
                    <l xml:id="Su.1.46.349ab">[Su.1.46.349ab] snehairmāṃsaiḥ phalaiḥ kandairvaidalāmlaiśca saṃyutāḥ / </l>
                    <l xml:id="Su.1.46.349cd">[Su.1.46.349cd] guruvo bṛṃhaṇā balyā ye ca kṣīropasādhitāḥ // </l>
                    <l xml:id="Su.1.46.350ab">[Su.1.46.350ab] susvinno nistuṣo bhṛṣṭa īṣatsūpo laghurhitaḥ / </l>
                    <l xml:id="Su.1.46.350cd">[Su.1.46.350cd] svinnaṃ niṣpīḍitaṃ śākaṃ hitaṃ syāt snehasaṃskṛtam // </l>
                    <l xml:id="Su.1.46.351ab">[Su.1.46.351ab] asvinnaṃ sneharahitamapīḍitamato+anyathā / </l>
                    <l xml:id="Su.1.46.351cd">[Su.1.46.351cd] māṃsaṃ svabhāvato vṛṣyaṃ snehanaṃ balavardhanam // </l>
                    <l xml:id="Su.1.46.352ab">[Su.1.46.352ab] snehagorasadhānyāmlaphalāmlakaṭukaiḥ saha / </l>
                    <l xml:id="Su.1.46.352cd">[Su.1.46.352cd] siddhaṃ māṃsaṃ hitaṃ balyaṃ rocanaṃ bṛṃhaṇaṃ guru // </l>
                    <l xml:id="Su.1.46.353ab">[Su.1.46.353ab] tadeva gorasādānaṃ surabhidravyasaṃskṛtam / </l>
                    <l xml:id="Su.1.46.353cd">[Su.1.46.353cd] vidyātpittakaphodreki balamāṃsāgnivardhanam // </l>
                    <l xml:id="Su.1.46.354ab">[Su.1.46.354ab] pariśuṣkaṃ sthiraṃ snigdhaṃ harṣaṇaṃ prīṇanaṃ guru / </l>
                    <l xml:id="Su.1.46.354cd">[Su.1.46.354cd] rocanaṃ balamedhāgnimāṃsaujaḥśukravardhanam // </l>
                    <l xml:id="Su.1.46.355ab">[Su.1.46.355ab] tadevolluptapiṣṭatvādulluptamiti pācakāḥ / </l>
                    <l xml:id="Su.1.46.355cd">[Su.1.46.355cd] pariśuṣkaguṇairyuktaṃ vahnau pakvamato laghu // </l>
                    <l xml:id="Su.1.46.356ab">[Su.1.46.356ab] tadeva śūlikāprotamaṅgāraparipācitam / </l>
                    <l xml:id="Su.1.46.356cd">[Su.1.46.356cd] jñeyaṃ gurutaraṃ kiṃcit pradigdhaṃ gurupākataḥ // </l>
                    <l xml:id="Su.1.46.357ab">[Su.1.46.357ab] ulluptaṃ bharjitaṃ piṣṭaṃ prataptaṃ kandupācitam / </l>
                    <l xml:id="Su.1.46.357cd">[Su.1.46.357cd] pariśuṣkaṃ pradigdhaṃ ca śūlyaṃ yaccānyadīdṛśam // </l>
                    <l xml:id="Su.1.46.358ab">[Su.1.46.358ab] māṃsaṃ yattailasiddhaṃ tadvīryoṣṇaṃ pittakṛdguru / </l>
                    <l xml:id="Su.1.46.358cd">[Su.1.46.358cd] laghvagnidīpanaṃ hṛdyaṃ rucyaṃ dṛṣṭiprasādanam // </l>
                    <l xml:id="Su.1.46.359ab">[Su.1.46.359ab] anuṣṇavīryaṃ pittaghnaṃ manojñaṃ ghṛtasādhitam / </l>
                    <l xml:id="Su.1.46.359cd">[Su.1.46.359cd] prīṇanaḥ prāṇajananaḥ śvāsakāsakṣayāpahaḥ // </l>
                    <l xml:id="Su.1.46.360ab">[Su.1.46.360ab] vātapittaśramaharo hṛdyo māṃsarasaḥ smṛtaḥ / </l>
                    <l xml:id="Su.1.46.360cd">[Su.1.46.360cd] smṛtyojaḥsvarahīnānāṃ jvarakṣīṇakṣatorasām // </l>
                    <l xml:id="Su.1.46.361ab">[Su.1.46.361ab] bhagnaviśliṣṭasandhīnāṃ kṛśānāmalparetasām / </l>
                    <l xml:id="Su.1.46.361cd">[Su.1.46.361cd] āpyāyanaḥ saṃhananaḥ śukrado balavardhanaḥ // </l>
                    <l xml:id="Su.1.46.362ab">[Su.1.46.362ab] sa dāḍimayuto vṛṣyaḥ saṃskṛto doṣanāśanaḥ / </l>
                    <l xml:id="Su.1.46.362cd">[Su.1.46.362cd] prīṇanaḥ sarvabhūtānāṃ viśeṣānmukhaśoṣiṇām // </l>
                    <l xml:id="Su.1.46.363ab">[Su.1.46.363ab] kṣuttṛṣṇāpaharaḥ śreṣṭhaḥ saurāvaḥ svāduśītalaḥ / </l>
                    <l xml:id="Su.1.46.363cd">[Su.1.46.363cd] yanmāṃsamuddhṛtarasaṃ na tat puṣṭibalāvaham // </l>
                    <l xml:id="Su.1.46.364ab">[Su.1.46.364ab] viṣṭambhi durjaraṃ rūkṣaṃ virasaṃ mārutāvaham / </l>
                    <l xml:id="Su.1.46.364cd">[Su.1.46.364cd] dīptāgnīnāṃ sadā pathyaḥ khāniṣkastu paraṃ guruḥ // </l>
                    <l xml:id="Su.1.46.365ab">[Su.1.46.365ab] māṃsaṃ nirasthi susvinnaṃ punardṛṣadi peṣitam / </l>
                    <l xml:id="Su.1.46.365cd">[Su.1.46.365cd] pippalīśuṇṭhimaricaguḍasarpiḥsamanvitam // </l>
                    <l xml:id="Su.1.46.366ab">[Su.1.46.366ab] aikadhyaṃ pācayetsamyagvesavāra iti smṛtaḥ / </l>
                    <l xml:id="Su.1.46.366cd">[Su.1.46.366cd] vesavāro guruḥ snigdho balyo vātarujāpahaḥ // </l>
                    <l xml:id="Su.1.46.367ab">[Su.1.46.367ab] kaphaghno dīpano hṛdyaḥ śuddhānāṃ vraṇināmapi / </l>
                    <l xml:id="Su.1.46.367cd">[Su.1.46.367cd] jñeyaḥ pathyatamaścaiva mudgayūṣaḥ kṛtākṛtaḥ // </l>
                    <l xml:id="Su.1.46.368ab">[Su.1.46.368ab] sa tu dāḍimamṛdvīkāyuktaḥ syādrāgakhāḍavaḥ / </l>
                    <l xml:id="Su.1.46.368cd">[Su.1.46.368cd] riciṣyo laghupākaśca doṣāṇāṃ cāvirodhakṛt // </l>
                    <l xml:id="Su.1.46.369ab">[Su.1.46.369ab] masūramudgagodhūmakulatthalavaṇaiḥ kṛtaḥ / </l>
                    <l xml:id="Su.1.46.369cd">[Su.1.46.369cd] kaphapittāvirodhī syādvātavyādau ca śasyate // </l>
                    <l xml:id="Su.1.46.370ab">[Su.1.46.370ab] mṛdvīkādāḍimairyuktaḥ sa cāpyukto+anilārdite / </l>
                    <l xml:id="Su.1.46.370cd">[Su.1.46.370cd] rocano dīpano hṛdyo laghupākyupadiśyate // </l>
                    <l xml:id="Su.1.46.371ab">[Su.1.46.371ab] paṭolanimbayūṣau tu kaphamedoviśoṣiṇau / </l>
                    <l xml:id="Su.1.46.371cd">[Su.1.46.371cd] pittaghnau dīpanau hṛdyau kṛmikuṣṭhajvarāpahau // </l>
                    <l xml:id="Su.1.46.372ab">[Su.1.46.372ab] śvāsakāsapratiśyāyaprasekārocakajvarān / </l>
                    <l xml:id="Su.1.46.372cd">[Su.1.46.372cd] hanti mūlakayūṣastu kaphamedogalāmayān / </l>
                    <l xml:id="Su.1.46.372ef">[Su.1.46.372ef] kulatthayūṣo+anilahā śvāsapīnasanāśanaḥ // </l>
                    <l xml:id="Su.1.46.373ab">[Su.1.46.373ab] tūṇīpratūṇīkāsārśogulmodāvartanāśanaḥ / </l>
                    <l xml:id="Su.1.46.373cd">[Su.1.46.373cd] dāḍimāmalakairyūṣo hṛdyaḥ saṃśamano laghuḥ // </l>
                    <l xml:id="Su.1.46.374ab">[Su.1.46.374ab] prāṇāgnijanano mūrcchāmedoghnaḥ pittavātajit / </l>
                    <l xml:id="Su.1.46.374cd">[Su.1.46.374cd] mudgāmalakayūṣastu grāhī pittakaphe hitaḥ // </l>
                    <l xml:id="Su.1.46.375ab">[Su.1.46.375ab] yavakolakulatthānāṃ yūṣaḥ kaṇṭhyo+anilāpahaḥ / </l>
                    <l xml:id="Su.1.46.375cd">[Su.1.46.375cd] sarvadhānyakṛtastadvadbṛṃhaṇaḥ prāṇavardhanaḥ // </l>
                    <l xml:id="Su.1.46.376ab">[Su.1.46.376ab] khaḍakāmbalikau hṛdyau tathā vātakaphe hitau / </l>
                    <l xml:id="Su.1.46.376cd">[Su.1.46.376cd] balyaḥ kaphānilau hanti dāḍimāmlo+agnidīpanaḥ // </l>
                    <l xml:id="Su.1.46.377ab">[Su.1.46.377ab] dadhyamlaḥ kaphakṛdbalyaḥ snigdho vātaharo guruḥ / </l>
                    <l xml:id="Su.1.46.377cd">[Su.1.46.377cd] takrāmlaḥ pittakṛt prokto viṣaraktapradūṣaṇaḥ // </l>
                    <l xml:id="Su.1.46.378ab">[Su.1.46.378ab] khaḍāḥ khaḍayavāgvaśca ṣā(ā.khā)ḍavāḥ pānakāni ca / </l>
                    <l xml:id="Su.1.46.378cd">[Su.1.46.378cd] evamādīni cānyāni kriyante vaidyavākyataḥ // </l>
                    <l xml:id="Su.1.46.379ab">[Su.1.46.379ab] asnehalavaṇaṃ sarvamakṛtaṃ kaṭukairvinā / </l>
                    <l xml:id="Su.1.46.379cd">[Su.1.46.379cd] vijñeyaṃ lavaṇasnehakaṭukaiḥ saṃyutaṃ kṛtam // </l>
                    <l xml:id="Su.1.46.380ab">[Su.1.46.380ab] atha gorasadhānyāmlaphalāmlairanvitaṃ ca yat / </l>
                    <l xml:id="Su.1.46.380cd">[Su.1.46.380cd] yathottaraṃ laghu hitaṃ saṃskṛtāsaṃskṛtaṃ rasam // </l>
                    <l xml:id="Su.1.46.381ab">[Su.1.46.381ab] dadhimastvamlasiddhastu yūṣaḥ kāmbalikaḥ smṛtaḥ / </l>
                    <l xml:id="Su.1.46.381cd">[Su.1.46.381cd] tilapiṇyākavikṛtiḥ śuṣkaśākaṃ virūḍhakam // </l>
                    <l xml:id="Su.1.46.382ab">[Su.1.46.382ab] siṇḍākī ca gurūṇi syuḥ kaphapittakarāṇi ca / </l>
                    <l xml:id="Su.1.46.382cd">[Su.1.46.382cd] tadvacca vaṭakānyāhurvidāhīni gurūṇi ca // </l>
                    <l xml:id="Su.1.46.383ab">[Su.1.46.383ab] laghavo bṛṃhaṇā vṛṣyā hṛdyā rocanadīpanāḥ / </l>
                    <l xml:id="Su.1.46.383cd">[Su.1.46.383cd] tṛṣṇāmūrcchābhramacchardiśramaghnā rāgaṣāḍavāḥ // </l>
                    <l xml:id="Su.1.46.384ab">[Su.1.46.384ab] rasālā bṛṃhaṇī balyā snigdhā vṛṣyā ca rocanī / </l>
                    <l xml:id="Su.1.46.384cd">[Su.1.46.384cd] snehanaṃ guḍasaṃyuktaṃ hṛdyaṃ dadhyanilāpaham // </l>
                    <l xml:id="Su.1.46.385ab">[Su.1.46.385ab] saktavaḥ sarpiṣā+abhyaktāḥ śītavāripariplutāḥ / </l>
                    <l xml:id="Su.1.46.385cd">[Su.1.46.385cd] nātidravā nātisāndrā mantha ityupadiśyate // </l>
                    <l xml:id="Su.1.46.386ab">[Su.1.46.386ab] manthaḥ sadyobalakaraḥ pipāsāśramanāśanaḥ / </l>
                    <l xml:id="Su.1.46.386cd">[Su.1.46.386cd] sāmlasnehaguḍo mūtrakṛcchrodāvartanāśanaḥ // </l>
                    <l xml:id="Su.1.46.387ab">[Su.1.46.387ab] śarkarekṣurasadrākṣāyuktaḥ pittavikāranut / </l>
                    <l xml:id="Su.1.46.387cd">[Su.1.46.387cd] drākṣāmadhūkasaṃyuktaḥ kapharoganibarhaṇaḥ // </l>
                    <l xml:id="Su.1.46.388ab">[Su.1.46.388ab] vargatrayeṇopahito maladoṣānulomanaḥ / </l>
                    <l xml:id="Su.1.46.388cd">[Su.1.46.388cd] gauḍamamlamanamlaṃ vā pānakaṃ guru mūtralam // </l>
                    <l xml:id="Su.1.46.389ab">[Su.1.46.389ab] tadeva khaṇḍamṛdvīkāśarkarāsahitaṃ punaḥ / </l>
                    <l xml:id="Su.1.46.389cd">[Su.1.46.389cd] sāmlaṃ satīkṣṇaṃ sahimaṃ pānakaṃ syānniratyayam // </l>
                    <l xml:id="Su.1.46.390ab">[Su.1.46.390ab] mārdvīkaṃ tu śramaharaṃ mūrcchādāhatṛṣāpaham / </l>
                    <l xml:id="Su.1.46.390cd">[Su.1.46.390cd] parūṣakāṇāṃ kolānāṃ hṛdyaṃ viṣṭambhi pānakam // </l>
                    <l xml:id="Su.1.46.391ab">[Su.1.46.391ab] dravyasaṃyogasaṃskāraṃ jñātvā mātrāṃ ca sarvataḥ / </l>
                    <l xml:id="Su.1.46.391cd">[Su.1.46.391cd] pānakānāṃ yathāyogaṃ gurulāghavamādiśet // </l>
                    <l xml:id="Su.1.46.392ab">[Su.1.46.392ab] iti kṛtānnavargaḥ / </l>
                    <l xml:id="Su.1.46.392cd">[Su.1.46.392cd] vakṣyāmyataḥ paraṃ bhakṣyān rasavīryavipākataḥ // </l>
                    <l xml:id="Su.1.46.393ab">[Su.1.46.393ab] bhakṣyāḥ kṣīrakṛtā balyā vṛṣyā hṛdyāḥ sugandhinaḥ / </l>
                    <l xml:id="Su.1.46.393cd">[Su.1.46.393cd] adāhinaḥ puṣṭikarā dīpanāḥ pittanāśanāḥ // </l>
                    <l xml:id="Su.1.46.394ab">[Su.1.46.394ab] teṣāṃ prāṇakarā hṛdyā ghṛtapūrāḥ kaphāvahāḥ / </l>
                    <l xml:id="Su.1.46.394cd">[Su.1.46.394cd] vātapittaharā vṛṣyā guravo raktamāṃsalāḥ // </l>
                    <l xml:id="Su.1.46.395ab">[Su.1.46.395ab] bṛṃhaṇā gauḍikā bhakṣyā guravo+anilanāśanāḥ / </l>
                    <l xml:id="Su.1.46.395cd">[Su.1.46.395cd] adāhinaḥ pittaharāḥ śukralāḥ kaphavardhanāḥ // </l>
                    <l xml:id="Su.1.46.396ab">[Su.1.46.396ab] madhumastakasaṃyāvāḥ pūpā ye te viśeṣataḥ / </l>
                    <l xml:id="Su.1.46.396cd">[Su.1.46.396cd] guravo bṛṃhaṇāścaiva modakāstu sudurjarāḥ // </l>
                    <l xml:id="Su.1.46.397ab">[Su.1.46.397ab] rocano dīpanaḥ svaryaḥ pittaghnaḥ pavanāpahaḥ / </l>
                    <l xml:id="Su.1.46.397cd">[Su.1.46.397cd] gururmṛṣṭatamaścaiva saṭṭakaḥ prāṇavardhanaḥ // </l>
                    <l xml:id="Su.1.46.398ab">[Su.1.46.398ab] hṛdyaḥ sugandhirmadhuraḥ snigdhaḥ kaphakaro guruḥ / </l>
                    <l xml:id="Su.1.46.398cd">[Su.1.46.398cd] vātāpahastṛptikaro balyo viṣyandanaḥ smṛtaḥ // </l>
                    <l xml:id="Su.1.46.399ab">[Su.1.46.399ab] bṛṃhaṇā vātapittaghnā bhakṣyā balyāstu sāmitāḥ / </l>
                    <l xml:id="Su.1.46.399cd">[Su.1.46.399cd] hṛdyāḥ pathyatamāsteṣāṃ laghavaḥ phenakādayaḥ // </l>
                    <l xml:id="Su.1.46.400ab">[Su.1.46.400ab] mudgādivesavārāṇāṃ pūrṇā viṣṭambhino matāḥ / </l>
                    <l xml:id="Su.1.46.400cd">[Su.1.46.400cd] vesavāraiḥ sapiśitaiḥ saṃpūrṇā gurubṛṃhaṇāḥ // </l>
                    <l xml:id="Su.1.46.401ab">[Su.1.46.401ab] pālalāḥ śleṣmajananāḥ śaṣkulyaḥ kaphapittalāḥ / </l>
                    <l xml:id="Su.1.46.401cd">[Su.1.46.401cd] vīryoṣṇāḥ paiṣṭikā bhakṣyāḥ kaphapittaprakopaṇāḥ // </l>
                    <l xml:id="Su.1.46.402ab">[Su.1.46.402ab] vidāhino nātibalā guravaśca viśeṣataḥ / </l>
                    <l xml:id="Su.1.46.402cd">[Su.1.46.402cd] vaidalā laghavo bhakṣyāḥ kaṣāyāḥ sṛṣtamārutāḥ // </l>
                    <l xml:id="Su.1.46.403ab">[Su.1.46.403ab] viṣṭambhinaḥ pittasamāḥ śleṣmaghnā bhinnavarcasaḥ / </l>
                    <l xml:id="Su.1.46.403cd">[Su.1.46.403cd] balyā vṛṣyāstu guravo vijñeyā māṣasādhitāḥ // </l>
                    <l xml:id="Su.1.46.404ab">[Su.1.46.404ab] kūrcikāvikṛtā bhakṣyā guravo nātipittalāḥ / </l>
                    <l xml:id="Su.1.46.404cd">[Su.1.46.404cd] virūḍhakakṛtā bhakṣyā guravo+anilapittalāḥ // </l>
                    <l xml:id="Su.1.46.405ab">[Su.1.46.405ab] vidāhotkleśajananā rūkṣā dṛṣṭipradūṣaṇāḥ / </l>
                    <l xml:id="Su.1.46.405cd">[Su.1.46.405cd] hṛdyāḥ sugandhino bhakṣyā laghavo ghṛtapācitāḥ // </l>
                    <l xml:id="Su.1.46.406ab">[Su.1.46.406ab] vātapittaharā balyā varṇadṛṣṭiprasādanāḥ / </l>
                    <l xml:id="Su.1.46.406cd">[Su.1.46.406cd] vidāhinastailakṛtā guravaḥ kaṭupākinaḥ // </l>
                    <l xml:id="Su.1.46.407ab">[Su.1.46.407ab] uṣṇā mārutadṛṣṭighnāḥ pittalāstvakpradūṣaṇāḥ / </l>
                    <l xml:id="Su.1.46.407cd">[Su.1.46.407cd] phalamāṃsekṣuvikṛtitilamāṣopasaṃskṛtāḥ // </l>
                    <l xml:id="Su.1.46.408ab">[Su.1.46.408ab] bhakṣyā balyāśca guravo bṛṃhaṇā hṛdayapriyāḥ / </l>
                    <l xml:id="Su.1.46.408cd">[Su.1.46.408cd] kapālāṅgārapakvāstu laghavo vātakopanāḥ // </l>
                    <l xml:id="Su.1.46.409ab">[Su.1.46.409ab] supakvāstanavaścaiva bhūyiṣṭhaṃ laghavo matāḥ / </l>
                    <l xml:id="Su.1.46.409cd">[Su.1.46.409cd] sakilāṭādayo bhakṣyā guravaḥ kaphavardhanāḥ // </l>
                    <l xml:id="Su.1.46.410ab">[Su.1.46.410ab] kulmāṣā vātalā rūkṣā guravo bhinnavarcasaḥ / </l>
                    <l xml:id="Su.1.46.410cd">[Su.1.46.410cd] udāvartaharo vāṭyaḥ kāsapīnasamehanut / </l>
                    <l xml:id="Su.1.46.410ef">[Su.1.46.410ef] dhānolumbāstu laghavaḥ kaphamedoviśoṣaṇāḥ // </l>
                    <l xml:id="Su.1.46.411ab">[Su.1.46.411ab] śaktavo bṛṃhaṇā vṛṣyāstṛṣṇāpittakaphāpahāḥ / </l>
                    <l xml:id="Su.1.46.411cd">[Su.1.46.411cd] pītāḥ sadyobalakarā bhedinaḥ pavanāpahāḥ // </l>
                    <l xml:id="Su.1.46.412ab">[Su.1.46.412ab] gurvī piṇḍī kharā+atyarthaṃ laghvī saiva viparyayāt / </l>
                    <l xml:id="Su.1.46.412cd">[Su.1.46.412cd] śaktūnāmāśu jīryeta mṛdutvādavalehikā // </l>
                    <l xml:id="Su.1.46.413ab">[Su.1.46.413ab] lājāśchardyatisāraghnā dīpanāḥ kaphanāśanāḥ / </l>
                    <l xml:id="Su.1.46.413cd">[Su.1.46.413cd] balyāḥ kaṣāyamadhurā laghavastṛṇamalāpahāḥ // </l>
                    <l xml:id="Su.1.46.414ab">[Su.1.46.414ab] tṛṭchardidāhagharmārtinudastatsaktavo matāḥ / </l>
                    <l xml:id="Su.1.46.414cd">[Su.1.46.414cd] raktapittaharāścaiva dāhajvaravināśanāḥ // </l>
                    <l xml:id="Su.1.46.415ab">[Su.1.46.415ab] pṛthukā guravaḥ snigdhā bṛṃhaṇāḥ kaphavardhanāḥ / </l>
                    <l xml:id="Su.1.46.415cd">[Su.1.46.415cd] balyāḥ sakṣīrabhāvāttu vātaghnā bhinnavarcasaḥ // </l>
                    <l xml:id="Su.1.46.416ab">[Su.1.46.416ab] saṃdhānakṛtpiṣṭamāmaṃ tāṇḍulaṃ kṛmimehanut / </l>
                    <l xml:id="Su.1.46.416cd">[Su.1.46.416cd] sudurjaraḥ svāduraso bṛṃhaṇastaṇḍulo navaḥ / </l>
                    <l xml:id="Su.1.46.416ef">[Su.1.46.416ef] sandhānakṛnmehaharaḥ purāṇastanḍulaḥ smṛtaḥ // </l>
                    <l xml:id="Su.1.46.417ab">[Su.1.46.417ab] dravyasaṃyogasaṃskāravikārān samavekṣya tu / </l>
                    <l xml:id="Su.1.46.417cd">[Su.1.46.417cd] yathākāraṇamāsādya bhoktṇṇāṃ chandato+api vā / </l>
                    <l xml:id="Su.1.46.417ef">[Su.1.46.417ef] anekadravyayonitvācchāstratastān vinirdiśet // </l>
                    <l xml:id="Su.1.46.418">[Su.1.46.418] ataḥ sarvānupānānyupadekṣyāmaḥ / </l>
                    <l xml:id="Su.1.46.418ab">[Su.1.46.418ab] amlena kecidvihatā manuṣyā mādhuryayoge praṇayībhavanti / </l>
                    <l xml:id="Su.1.46.418cd">[Su.1.46.418cd] tathā+amlayoge madhureṇa tṛptāsteṣāṃ yatheṣṭaṃ pravadanti pathyam // </l>
                    <l xml:id="Su.1.46.419ab">[Su.1.46.419ab] śītoṣṇatoyāsavamadyayūṣaphalāmladhānyāmlapayorasānām / </l>
                    <l xml:id="Su.1.46.419cd">[Su.1.46.419cd] yasyānupānaṃ tu hitaṃ bhavedyattasmai pradeyaṃ tviha mātrayā tat // </l>
                    <l xml:id="Su.1.46.420ab">[Su.1.46.420ab] vyādhiṃ ca kālaṃ ca vibhāvya dhīrairdravyāṇi bhojyāni ca tāni tāni / </l>
                    <l xml:id="Su.1.46.420cd">[Su.1.46.420cd] sarvānupāneṣu varaṃ vadanti medhyaṃ yadambhaḥ śucibhājanastham // </l>
                    <l xml:id="Su.1.46.421ab">[Su.1.46.421ab] lokasya janmaprabhṛti praśastaṃ toyātmakāḥ sarvarasāśca dṛṣṭāḥ / </l>
                    <l xml:id="Su.1.46.421cd">[Su.1.46.421cd] saṅkṣepa eṣo+abhihito+anupāneṣvataḥ paraṃ vistarato+abhidhāsye // </l>
                    <l xml:id="Su.1.46.422ab">[Su.1.46.422ab] uṣṇodakānupānaṃ tu snehānāmatha śasyate / </l>
                    <l xml:id="Su.1.46.422cd">[Su.1.46.422cd] ṛte bhallātakasnehāt snehāttauvarakāttathā // </l>
                    <l xml:id="Su.1.46.423ab">[Su.1.46.423ab] anupānaṃ vadantyeke taile yūṣāmlakāñjikam / </l>
                    <l xml:id="Su.1.46.423cd">[Su.1.46.423cd] śītodakaṃ mākṣikasya piṣṭānnasya ca sarvaśaḥ // </l>
                    <l xml:id="Su.1.46.424ab">[Su.1.46.424ab] dadhipāyasamadyārtiviṣajuṣṭe tathaiva ca / </l>
                    <l xml:id="Su.1.46.424cd">[Su.1.46.424cd] kecit piṣṭamayasyāhuranupānaṃ sukhodakam // </l>
                    <l xml:id="Su.1.46.425ab">[Su.1.46.425ab] payo māṃsaraso vā+api śālimudgādibhojinām / </l>
                    <l xml:id="Su.1.46.425cd">[Su.1.46.425cd] yuddhādhvātapasantāpaviṣamadyarujāsu ca // </l>
                    <l xml:id="Su.1.46.426ab">[Su.1.46.426ab] māṣāderanupānaṃ tu dhānyāmlaṃ dadhimastu vā / </l>
                    <l xml:id="Su.1.46.426cd">[Su.1.46.426cd] madyaṃ madyocitānāṃ tu sarvamāṃseṣu pūjitam // </l>
                    <l xml:id="Su.1.46.427ab">[Su.1.46.427ab] amadyapānāmudakaṃ phalāmlaṃ vā praśasyate / </l>
                    <l xml:id="Su.1.46.427cd">[Su.1.46.427cd] kṣīraṃ gharmādhvabhāṣyastrīklāntānāmamṛtopamam // </l>
                    <l xml:id="Su.1.46.428ab">[Su.1.46.428ab] surā kṛśānāṃ sthūlānāmanupānaṃ madhūdakam / </l>
                    <l xml:id="Su.1.46.428cd">[Su.1.46.428cd] nirāmayānāṃ citraṃ tu bhu(ā.bha)ktamadhye prakīrtitam // </l>
                    <l xml:id="Su.1.46.429ab">[Su.1.46.429ab] snigdhoṣṇaṃ mārute pathyaṃ kaphe rūkṣoṣṇamiṣyate / </l>
                    <l xml:id="Su.1.46.429cd">[Su.1.46.429cd] anupānaṃ hitaṃ cāpi pitte madhuraśītalam // </l>
                    <l xml:id="Su.1.46.430ab">[Su.1.46.430ab] hitaṃ śoṇitapittibhyaḥ kṣīramikṣurasastathā / </l>
                    <l xml:id="Su.1.46.430cd">[Su.1.46.430cd] arkaśeluśirīṣāṇāmāsavāstu viṣārtiṣu // </l>
                    <l xml:id="Su.1.46.431ab">[Su.1.46.431ab] ataḥ paraṃ tu vargāṇāmanupānaṃ pṛṭhak pṛthak / </l>
                    <l xml:id="Su.1.46.431cd">[Su.1.46.431cd] pravakṣyāmyānupūrvyeṇa sarveṣāmeva me śṛṇu // </l>
                    <l xml:id="Su.1.46.432">[Su.1.46.432] tatra pūrvaśasyajātīnāṃ badarāmlaṃ vaidalānāṃ dhānyāmlaṃ jaṅghālānāṃ dhanvajānāṃ ca pippalyāsavaḥ viṣkirāṇāṃ kolabadarāsavaḥ pratudānāṃ kṣīravṛkṣāsavaḥ guhāśayānāṃ kharjūranālikerāsavaḥ prasahānāmaśvagandhāsavaḥ parṇamṛgāṇāṃ kṛṣṇagandhāsavaḥ bileśayānāṃ phalasārāsavaḥ ekaśaphānāṃ triphalāsavaḥ anekaśaphānāṃ khadirāsavaḥ kūlacarāṇāṃ śṛṅgāṭakakaśerukāsavaḥ kośavāsināṃ pādināṃ ca sa eva plavānāmikṣurasāsavaḥ nādeyānāṃ matsyānāṃ mṛṇālāsavaḥ sāmudrāṇāṃ tu mātuluṅgāsavaḥ amlānāṃ phalānāṃ padmotpalakandāsavaḥ kaṣāyāṇāṃ dāḍimavetrāsavaḥ madhurāṇāṃ trikaṭukayuktaḥ khaṇḍāsavaḥ tālaphalādīnāṃ dhanyāmlaṃ kaṭukānāṃ dūrvānalavetrāsavaḥ pippalyādīnāṃ śvadaṃṣṭrāvasukāsavaḥ kūṣmāṇḍādīnāṃ dārvīkarīrāsavaḥ cuccuprabhṛtīnāṃ lodhrāsavaḥ jīvantyādīnāṃ triphalāsavaḥ kusumbhaśākasya sa eva maṇḍūkaparṇyādīnāṃ mahāpañcamūlāsavaḥ tālamastakādīnāmamlaphalāsavaḥ saindhavādīnāṃ surāsava āranālaṃ ca toyaṃ vā sarvatreti // </l>
                    <l xml:id="Su.1.46.433">[Su.1.46.433] bhavanti cātra / </l>
                    <l xml:id="Su.1.46.433ab">[Su.1.46.433ab] sarveṣāmanupānānāṃ māhendraṃ toyamuttamam / </l>
                    <l xml:id="Su.1.46.433cd">[Su.1.46.433cd] sātmyaṃ vā yasya yattoyaṃ tattasmai hitamucyate // </l>
                    <l xml:id="Su.1.46.434ab">[Su.1.46.434ab] uṣṇaṃ vāte kaphe toyaṃ pitte rakte ca śītalam / </l>
                    <l xml:id="Su.1.46.434cd">[Su.1.46.434cd] doṣavadguru vā bhuktamatimātramathāpi vā // </l>
                    <l xml:id="Su.1.46.435ab">[Su.1.46.435ab] yathoktenānupānena sukhamannaṃ prajīryati / </l>
                    <l xml:id="Su.1.46.435cd">[Su.1.46.435cd] rocanam bṛṃhaṇaṃ vṛṣyaṃ doṣasaṃghātabhedanam // </l>
                    <l xml:id="Su.1.46.436ab">[Su.1.46.436ab] tarpaṇaṃ mārdavakaraṃ śramaklamaharaṃ sukham / </l>
                    <l xml:id="Su.1.46.436cd">[Su.1.46.436cd] dīpanaṃ doṣaśamanaṃ pipāsācchedanaṃ param // </l>
                    <l xml:id="Su.1.46.437ab">[Su.1.46.437ab] balyaṃ varṇakaraṃ samyaganupānaṃ sadocyate / </l>
                    <l xml:id="Su.1.46.437cd">[Su.1.46.437cd] tadādau karśayetpītaṃ sthāpayenmadhyasevitam // </l>
                    <l xml:id="Su.1.46.438ab">[Su.1.46.438ab] paścātpītaṃ bṛṃhayati tasmādvīkṣya prayojayet / </l>
                    <l xml:id="Su.1.46.438cd">[Su.1.46.438cd] sthiratāṃ gatamaklinnamannamadravapāyinām // </l>
                    <l xml:id="Su.1.46.439ab">[Su.1.46.439ab] bhavatyābādhajananamanupānamataḥ pibet / </l>
                    <l xml:id="Su.1.46.439cd">[Su.1.46.439cd] na pibecchvāsakāsārto roge cāpyūrdhvajatruge // </l>
                    <l xml:id="Su.1.46.440ab">[Su.1.46.440ab] kṣatoraskaḥ prasekī ca yasya copahataḥ svaraḥ / </l>
                    <l xml:id="Su.1.46.440cd">[Su.1.46.440cd] pītvā+adhvabhāṣyādhyayanageyasvapnānna śīlayet // </l>
                    <l xml:id="Su.1.46.441ab">[Su.1.46.441ab] pradūṣyāmāśayaṃ taddhi tasya kaṇṭhorasi sthitam / </l>
                    <l xml:id="Su.1.46.441cd">[Su.1.46.441cd] syandāgnisādacchardyādīnāmayāñjanayedbahūn // </l>
                    <l xml:id="Su.1.46.442ab">[Su.1.46.442ab] gurulāghavacinteyaṃ svabhāvaṃ nātivartate / </l>
                    <l xml:id="Su.1.46.442cd">[Su.1.46.442cd] tathā saṃskāramātrānnakālāṃścāpyuttarottaram // </l>
                    <l xml:id="Su.1.46.443ab">[Su.1.46.443ab] mandakarmānalārogyāḥ sukumārāḥ sukhocitāḥ / </l>
                    <l xml:id="Su.1.46.443cd">[Su.1.46.443cd] jantavo ye tu teṣāṃ hi cinteyaṃ parikīrtyate // </l>
                    <l xml:id="Su.1.46.444ab">[Su.1.46.444ab] balinaḥ kharabhakṣyā ye ye ca dīptāgnayo narāḥ / </l>
                    <l xml:id="Su.1.46.444cd">[Su.1.46.444cd] karmanityāśca ye teṣāṃ nāvaśyaṃ parikīrtyate // </l>
                    <l xml:id="Su.1.46.444">[Su.1.46.444] iti sarvānupānavargaḥ / </l>
                    <l xml:id="Su.1.46.445ab">[Su.1.46.445ab] athāhāravidhiṃ vatsa vistareṇākhilaṃ śṛṇu / </l>
                    <l xml:id="Su.1.46.445cd">[Su.1.46.445cd] āptāsthi(ā.nvi)tamasaṃkīrṇaṃ śuci kāryaṃ mahānasam // </l>
                    <l xml:id="Su.1.46.446ab">[Su.1.46.446ab] tatrāptairguṇasaṃpannamannaṃ bhakṣyaṃ susaṃskṛtam / </l>
                    <l xml:id="Su.1.46.446cd">[Su.1.46.446cd] śucau deśe susaṃguptaṃ samupasthāpayedbhiṣak // </l>
                    <l xml:id="Su.1.46.447ab">[Su.1.46.447ab] viṣaghnairagadaiḥ spṛṣṭaṃ prokṣitaṃ vyajanodakaiḥ / </l>
                    <l xml:id="Su.1.46.447cd">[Su.1.46.447cd] siddhairmantrairhataviṣaṃ siddhamannaṃ nivedayet // </l>
                    <l xml:id="Su.1.46.448ab">[Su.1.46.448ab] vakṣyāmyataḥ paraṃ kṛtsnāmāhārasyopakalpanām / </l>
                    <l xml:id="Su.1.46.448cd">[Su.1.46.448cd] ghṛtaṃ kārṣṇāyase deyaṃ peyā deyā tu rājate // </l>
                    <l xml:id="Su.1.46.449ab">[Su.1.46.449ab] phalāni sarvabhakṣyāṃśca pradadyādvai daleṣu ca / </l>
                    <l xml:id="Su.1.46.449cd">[Su.1.46.449cd] pariśuṣkapradigdhāni sauvarṇeṣu prakalpayet // </l>
                    <l xml:id="Su.1.46.450ab">[Su.1.46.450ab] pradravāṇi rasāṃścaiva rājateṣūpahārayet / </l>
                    <l xml:id="Su.1.46.450cd">[Su.1.46.450cd] kaṭvarāṇi khaḍāṃścaiva sarvān śaileṣu dāpayet // </l>
                    <l xml:id="Su.1.46.451ab">[Su.1.46.451ab] dadyāttāmramaye pātre suśītaṃ suśṛtaṃ payaḥ / </l>
                    <l xml:id="Su.1.46.451cd">[Su.1.46.451cd] pānīyaṃ pānakaṃ madyaṃ mṛnmayeṣu pradāpayet // </l>
                    <l xml:id="Su.1.46.452ab">[Su.1.46.452ab] kācasphaṭikapātreṣu śītaleṣu śubheṣu ca / </l>
                    <l xml:id="Su.1.46.452cd">[Su.1.46.452cd] dadyādvaidūryacitreṣu{O.pātreṣu} rāgaṣāḍavasaṭṭakān // </l>
                    <l xml:id="Su.1.46.453ab">[Su.1.46.453ab] purastādvimale pātre suvistīrṇe manorame / </l>
                    <l xml:id="Su.1.46.453cd">[Su.1.46.453cd] sūdaḥ sūpaudanaṃ dadyāt pradehāṃśca susaṃskṛtān // </l>
                    <l xml:id="Su.1.46.454ab">[Su.1.46.454ab] phalāni sarvabhakṣyāṃśca pariśuṣkāṇi yāni ca / </l>
                    <l xml:id="Su.1.46.454cd">[Su.1.46.454cd] tāni dakṣiṇapārśve tu bhuñjānasyopakalpayet // </l>
                    <l xml:id="Su.1.46.455ab">[Su.1.46.455ab] pradravāṇi rasāṃścaiva pānīyaṃ pānakaṃ payaḥ / </l>
                    <l xml:id="Su.1.46.455cd">[Su.1.46.455cd] khaḍān yūṣāṃśca peyāṃśca savye pārśve pradāpayet // </l>
                    <l xml:id="Su.1.46.456ab">[Su.1.46.456ab] sarvān guḍavikārāṃśca rāgaṣāḍavasaṭṭakān / </l>
                    <l xml:id="Su.1.46.456cd">[Su.1.46.456cd] purastāt sthāpayet prājño dvayorapi ca madhyataḥ // </l>
                    <l xml:id="Su.1.46.457ab">[Su.1.46.457ab] evaṃ vijñāya matimān bhojanasyopakalpanām / </l>
                    <l xml:id="Su.1.46.457cd">[Su.1.46.457cd] bhoktāraṃ vijane ramye niḥsaṃpāte śubhe śucau // </l>
                    <l xml:id="Su.1.46.458ab">[Su.1.46.458ab] sugandhapuṣparacite same deśe+atha bhojayet / </l>
                    <l xml:id="Su.1.46.458cd">[Su.1.46.458cd] viśiṣṭamiṣṭasaṃskāraiḥ pathyairiṣṭai rasādibhiḥ // </l>
                    <l xml:id="Su.1.46.459ab">[Su.1.46.459ab] manojñaṃ śuci nātyuṣṇaṃ pratyagramaśanaṃ hitam / </l>
                    <l xml:id="Su.1.46.459cd">[Su.1.46.459cd] pūrvaṃ madhuramaśnīyānmadhye+amlalavaṇau rasau // </l>
                    <l xml:id="Su.1.46.460ab">[Su.1.46.460ab] paścāccheṣān rasān vaidyo bhojaneṣvavacārayet / </l>
                    <l xml:id="Su.1.46.460cd">[Su.1.46.460cd] ādau phalāni bhuñjīta dāḍimādīni buddhimān // </l>
                    <l xml:id="Su.1.46.461ab">[Su.1.46.461ab] tataḥ peyāṃstato bhojyān bhakṣyāṃścitrāṃstataḥ param / </l>
                    <l xml:id="Su.1.46.461cd">[Su.1.46.461cd] ghanaṃ pūrvaṃ samaśnīyāt kecidāhurviparyayam // </l>
                    <l xml:id="Su.1.46.462ab">[Su.1.46.462ab] ādāvante ca madhye ca bhojanasya tu śasyate / </l>
                    <l xml:id="Su.1.46.462cd">[Su.1.46.462cd] niratyayaṃ doṣaharaṃ phaleṣvāmalakaṃ nṛṇām // </l>
                    <l xml:id="Su.1.46.463ab">[Su.1.46.463ab] mṛṇālabisaśālūkakandekṣuprabhṛtīni ca / </l>
                    <l xml:id="Su.1.46.463cd">[Su.1.46.463cd] pūrvaṃ yojyāni bhiṣajā na tu bhukte kadācana // </l>
                    <l xml:id="Su.1.46.464ab">[Su.1.46.464ab] sukhamuccaiḥ samāsīnaḥ samadeho+annatatparaḥ / </l>
                    <l xml:id="Su.1.46.464cd">[Su.1.46.464cd] kāle sātmyaṃ laghu snigdhaṃ kṣipramuṣṇaṃ dravottaram // </l>
                    <l xml:id="Su.1.46.465ab">[Su.1.46.465ab] bubhukṣito+annamaśnīyānmātrāvadviditāgamaḥ / </l>
                    <l xml:id="Su.1.46.465cd">[Su.1.46.465cd] kāle bhuktaṃ prīṇayati sātmyamannaṃ na bādhate // </l>
                    <l xml:id="Su.1.46.466ab">[Su.1.46.466ab] laghu śīghraṃ vrajet pākaṃ snigdhoṣṇaṃ balavahnidam / </l>
                    <l xml:id="Su.1.46.466cd">[Su.1.46.466cd] kṣipraṃ bhuktaṃ samaṃ pākaṃ yātyadoṣaṃ dravottaram // </l>
                    <l xml:id="Su.1.46.467ab">[Su.1.46.467ab] sukhaṃ jīryati mātrāvaddhātusāmyaṃ karoti ca / </l>
                    <l xml:id="Su.1.46.467cd">[Su.1.46.467cd] atīvāyatayāmāstu kṣapā yeṣvṛtuṣu smṛtāḥ // </l>
                    <l xml:id="Su.1.46.468ab">[Su.1.46.468ab] teṣu tatpratyanīkāḍhyaṃ bhuñjīta prātareva tu / </l>
                    <l xml:id="Su.1.46.468cd">[Su.1.46.468cd] yeṣu cāpi bhaveyuśca divasā bhṛśamāyatāḥ // </l>
                    <l xml:id="Su.1.46.469ab">[Su.1.46.469ab] teṣu tatkālavihitamaparāhṇe praśasyate / </l>
                    <l xml:id="Su.1.46.469cd">[Su.1.46.469cd] rajanyo divasāścaiva yeṣu cāpi samāḥ smṛtāḥ // </l>
                    <l xml:id="Su.1.46.470ab">[Su.1.46.470ab] kṛtvā samamahorātraṃ teṣu bhuñjīta bhojanam / </l>
                    <l xml:id="Su.1.46.470cd">[Su.1.46.470cd] nāprāptātītakālaṃ vā hīnādhikamathāpi vā // </l>
                    <l xml:id="Su.1.46.471ab">[Su.1.46.471ab] aprāptakālaṃ bhuñjānaḥ śarīre hyalaghau naraḥ / </l>
                    <l xml:id="Su.1.46.471cd">[Su.1.46.471cd] tāṃstān vyādhīnavāpnoti maraṇā vā ni(ā.vi)yacchati // </l>
                    <l xml:id="Su.1.46.472ab">[Su.1.46.472ab] atītakālaṃ bhuñjāno vāyunopahate+anale / </l>
                    <l xml:id="Su.1.46.472cd">[Su.1.46.472cd] kṛcchrādvipacyate bhuktaṃ dvitītaṃ ca na kāṅkṣati // </l>
                    <l xml:id="Su.1.46.473ab">[Su.1.46.473ab] hīnamātramasantoṣaṃ karoti ca balakṣayam / </l>
                    <l xml:id="Su.1.46.473cd">[Su.1.46.473cd] ālasyagauravāṭopasādāṃśca kurute+adhikam // </l>
                    <l xml:id="Su.1.46.474ab">[Su.1.46.474ab] tasmāt susaṃskṛtaṃ yuktyā doṣairetairvivarjitam / </l>
                    <l xml:id="Su.1.46.474cd">[Su.1.46.474cd] yathoktaguṇasaṃpannamupaseveta bhojanam // </l>
                    <l xml:id="Su.1.46.475ab">[Su.1.46.475ab] vibhajya doṣakālādīn kālayorubhayorapi / </l>
                    <l xml:id="Su.1.46.475cd">[Su.1.46.475cd] acokṣaṃ duṣṭamutsṛṣṭaṃ pāṣāṇatṛṇaloṣṭavat // </l>
                    <l xml:id="Su.1.46.476ab">[Su.1.46.476ab] dviṣṭaṃ vyuṣitamasvādu pūti cānnaṃ vivarjayet / </l>
                    <l xml:id="Su.1.46.476cd">[Su.1.46.476cd] cirasiddhaṃ sthiraṃ śītamannamuṣṇīkṛtaṃ punaḥ // </l>
                    <l xml:id="Su.1.46.477ab">[Su.1.46.477ab] aśāntamupadagdhaṃ ca tathā svādu na lakṣyate / </l>
                    <l xml:id="Su.1.46.477cd">[Su.1.46.477cd] yadyat svādutaraṃ tattadvidadhyāduttarottaram // </l>
                    <l xml:id="Su.1.46.478ab">[Su.1.46.478ab] prakṣālayedadbhirāsyaṃ bhuñjānasya muhurmuhuḥ / </l>
                    <l xml:id="Su.1.46.478cd">[Su.1.46.478cd] viśuddharasane tasmai rocate+annamapūrvavat // </l>
                    <l xml:id="Su.1.46.479ab">[Su.1.46.479ab] svādunā tasya rasanaṃ prathamenātitarpitam / </l>
                    <l xml:id="Su.1.46.479cd">[Su.1.46.479cd] na tathā svādayedanyattasmāt prakṣālyamantarā // </l>
                    <l xml:id="Su.1.46.480ab">[Su.1.46.480ab] saumanasyaṃ balaṃ puṣṭimutsāhaṃ harṣaṇaṃ sukham / </l>
                    <l xml:id="Su.1.46.480cd">[Su.1.46.480cd] svādu saṃjanayatyannamasvādu ca viparyayam // </l>
                    <l xml:id="Su.1.46.481ab">[Su.1.46.481ab] bhuktvā+api yat prārthayate bhūyastat svādu bhojanam / </l>
                    <l xml:id="Su.1.46.481cd">[Su.1.46.481cd] aśitaścodakaṃ yuktyā bhuñjānaścāntarā pibet // </l>
                    <l xml:id="Su.1.46.482ab">[Su.1.46.482ab] dantāntaragataṃ cānnaṃ śodhanenāharecchanaiḥ / </l>
                    <l xml:id="Su.1.46.482cd">[Su.1.46.482cd] kuryādanirhṛtaṃ taddhi mukhasyāniṣṭagandhatām // </l>
                    <l xml:id="Su.1.46.483ab">[Su.1.46.483ab] jīrṇe+anne vardhate vāyurvidagdhe pittameva tu / </l>
                    <l xml:id="Su.1.46.483cd">[Su.1.46.483cd] bhuktamātre kaphaścāpi tasmādbhukteritaṃ kapham // </l>
                    <l xml:id="Su.1.46.484ab">[Su.1.46.484ab] dhūmenāpohya hṛdyairvā kaṣāyakaṭutiktakaiḥ / </l>
                    <l xml:id="Su.1.46.484cd">[Su.1.46.484cd] pūgakaṅkolakarpūralavaṅgasumanaḥphalaiḥ // </l>
                    <l xml:id="Su.1.46.485ab">[Su.1.46.485ab] phalaiḥ kaṭukaṣāyairvā mukhavaiśadyakārakaiḥ / </l>
                    <l xml:id="Su.1.46.485cd">[Su.1.46.485cd] tāmbūlapatrasahitaiḥ sugandhairvā vicakṣaṇaḥ // </l>
                    <l xml:id="Su.1.46.486ab">[Su.1.46.486ab] bhuktvā rājavadāsīta yāvadannaklamo gataḥ / </l>
                    <l xml:id="Su.1.46.486cd">[Su.1.46.486cd] tataḥ pādaśataṃ gatvā vāmapārśvena saṃviśet // </l>
                    <l xml:id="Su.1.46.487ab">[Su.1.46.487ab] śabdarūparasān gandhān sparśāṃśca manasaḥ priyān / </l>
                    <l xml:id="Su.1.46.487cd">[Su.1.46.487cd] bhuktavānupaseveta tenānnaṃ sādhu tiṣṭhati // </l>
                    <l xml:id="Su.1.46.488ab">[Su.1.46.488ab] śabdarūparasāḥ sparśā gandhāścāpi jugupsitāḥ / </l>
                    <l xml:id="Su.1.46.488cd">[Su.1.46.488cd] aśucyannaṃ tathā bhuktamatihāsyaṃ ca vāmayet // </l>
                    <l xml:id="Su.1.46.489ab">[Su.1.46.489ab] śayanaṃ cāsanaṃ cāpi necchedvā+api dravottaram / </l>
                    <l xml:id="Su.1.46.489cd">[Su.1.46.489cd] nāgnyātapau na plavanaṃ na yānaṃ nāpi vāhanam // </l>
                    <l xml:id="Su.1.46.490ab">[Su.1.46.490ab] na caikarasasevāyāṃ prasajyeta kadācana / </l>
                    <l xml:id="Su.1.46.490cd">[Su.1.46.490cd] śākāvarānnabhūyiṣṭhamamlaṃ ca na samācaret // </l>
                    <l xml:id="Su.1.46.491ab">[Su.1.46.491ab] ekaikaśaḥ samastān vā nādhya(ā.tya)śnīyādrasān sadā / </l>
                    <l xml:id="Su.1.46.491cd">[Su.1.46.491cd] prāgbhukte tvavivikte+agnau dvirannaṃ na samācaret // </l>
                    <l xml:id="Su.1.46.492ab">[Su.1.46.492ab] pūrvabhukte vidagdhe+anne bhuñjāno hanti pāvakam / </l>
                    <l xml:id="Su.1.46.492cd">[Su.1.46.492cd] mātrāguruṃ pariharedāhāraṃ dravyataśca yaḥ // </l>
                    <l xml:id="Su.1.46.493ab">[Su.1.46.493ab] piṣṭānnaṃ naiva bhuñjīta mātrayā vā bubhukṣitaḥ / </l>
                    <l xml:id="Su.1.46.493cd">[Su.1.46.493cd] dviguṇaṃ ca pibettoyaṃ sukhaṃ samyak prajīryati / </l>
                    <l xml:id="Su.1.46.493ef">[Su.1.46.493ef] peyalehyādyabhakṣyāṇāṃ guru vidyādyathottaram // </l>
                    <l xml:id="Su.1.46.494ab">[Su.1.46.494ab] gurūṇāmardhasauhityaṃ laghūnāṃ tṛptiriṣyate / </l>
                    <l xml:id="Su.1.46.494cd">[Su.1.46.494cd] dravottaro dravaścāpi na mātrāgururiṣyate // </l>
                    <l xml:id="Su.1.46.495ab">[Su.1.46.495ab] dravāḍhyamapi śuṣkaṃ tu samyagevopapadyate / </l>
                    <l xml:id="Su.1.46.495cd">[Su.1.46.495cd] viśuṣkamannamabhyastaṃ na pākaṃ sādhu gacchati // </l>
                    <l xml:id="Su.1.46.496ab">[Su.1.46.496ab] piṇḍīkṛtamasaṃklinnaṃ vidāhamupagacchati / </l>
                    <l xml:id="Su.1.46.496cd">[Su.1.46.496cd] srotasyannavahe pittaṃ paktau vā yasya tiṣṭhati // </l>
                    <l xml:id="Su.1.46.497ab">[Su.1.46.497ab] vidāhi bhuktamanyadvā tasyāpyannaṃ vidahyate / </l>
                    <l xml:id="Su.1.46.497cd">[Su.1.46.497cd] śuṣkaṃ viruddhaṃ viṣṭambhi vahnivyāpadamāvahet // </l>
                    <l xml:id="Su.1.46.498ab">[Su.1.46.498ab] āmaṃ vidagdhaṃ viṣṭabdhaṃ kaphapittānilaistribhiḥ / </l>
                    <l xml:id="Su.1.46.498cd">[Su.1.46.498cd] ajīrṇaṃ kecidicchanti caturthaṃ rasaśeṣataḥ // </l>
                    <l xml:id="Su.1.46.499ab">[Su.1.46.499ab] atyambupānādviṣamāśanādvā sandhāraṇāt svapnaviparyayācca / </l>
                    <l xml:id="Su.1.46.499cd">[Su.1.46.499cd] kāle+api sātmyaṃ laghu cāpi bhuktamannaṃ na pākaṃ bhajate narasya // </l>
                    <l xml:id="Su.1.46.500ab">[Su.1.46.500ab] īrṣyābhayakrodhaparikṣatena lubdhena rugdainyanipīḍitena / </l>
                    <l xml:id="Su.1.46.500cd">[Su.1.46.500cd] pradveṣayuktena ca sevyamānamannaṃ na samyak pariṇāmameti // </l>
                    <l xml:id="Su.1.46.501ab">[Su.1.46.501ab] mādhuruyamannaṃ gatamāmasaṃjñaṃ vidagdhasaṃjñaṃ gatamamlabhāvam / </l>
                    <l xml:id="Su.1.46.501cd">[Su.1.46.501cd] kiṃcidvipakvaṃ bhṛśatodaśūlaṃ viṣṭabdhamāna(ā.ba)ddhaviruddhavātam // </l>
                    <l xml:id="Su.1.46.502ab">[Su.1.46.502ab] udgāraśuddhāvapi bhaktakāṅkṣā na jāyate hṛdgurutā ca yasya / </l>
                    <l xml:id="Su.1.46.502cd">[Su.1.46.502cd] rasāvaśeṣeṇa tu saprasekaṃ caturthametat pravadantyajīrṇam // </l>
                    <l xml:id="Su.1.46.503ab">[Su.1.46.503ab] mūrcchā pralāpo vamathuḥ prasekaḥ sadanaṃ bhramaḥ / </l>
                    <l xml:id="Su.1.46.503cd">[Su.1.46.503cd] upadravā bhavantyete maraṇaṃ cāpyajīrṇataḥ // </l>
                    <l xml:id="Su.1.46.504ab">[Su.1.46.504ab] tatrāme laṅghanaṃ kāryaṃ vidagdhe vamanaṃ hitam / </l>
                    <l xml:id="Su.1.46.504cd">[Su.1.46.504cd] viṣṭabdhe svedanaṃ pathyaṃ rasaśeṣe śayīta ca // </l>
                    <l xml:id="Su.1.46.505ab">[Su.1.46.505ab] vāmayedāśu taṃ tasmāduṣṇena lavaṇāmbunā / </l>
                    <l xml:id="Su.1.46.505cd">[Su.1.46.505cd] kāryaṃ cānaśanaṃ tāvadyāvanna prakṛtiṃ bhajet // </l>
                    <l xml:id="Su.1.46.506ab">[Su.1.46.506ab] laghukāyamataścainaṃ laṅghanaiḥ samupācaret / </l>
                    <l xml:id="Su.1.46.506cd">[Su.1.46.506cd] yāvanna prakṛtisthaḥ syāddoṣataḥ prāṇatastathā // </l>
                    <l xml:id="Su.1.46.507ab">[Su.1.46.507ab] hitāhitopasaṃyuktamannaṃ samaśanaṃ smṛtam / </l>
                    <l xml:id="Su.1.46.507cd">[Su.1.46.507cd] bahu stokamakāle vā vijñeyaṃ viṣamāśanam // </l>
                    <l xml:id="Su.1.46.508ab">[Su.1.46.508ab] ajīrṇe bhujyate yattu tadadhyaśanamucyate / </l>
                    <l xml:id="Su.1.46.508cd">[Su.1.46.508cd] trayametannihantyāśu bahūnvyādhīnkaroti vā // </l>
                    <l xml:id="Su.1.46.509ab">[Su.1.46.509ab] annaṃ vidaghdam hi narasya śīghraṃ śītāmbunā vai paripākameti / </l>
                    <l xml:id="Su.1.46.509cd">[Su.1.46.509cd] taddhyasya śainyena nihanti pittamākledibhāvācca nayatyadhastāt // </l>
                    <l xml:id="Su.1.46.510ab">[Su.1.46.510ab] vidahyate yasya tu bhuktamātre(ā.traṃ) dahyata hṛtkoṣṭhagalaṃ ca yasya / </l>
                    <l xml:id="Su.1.46.510cd">[Su.1.46.510cd] drākṣābhayāṃ mākṣikasamprayuktāṃ līḍhvā+abhayāṃ vā sa sukhaṃ labheta // </l>
                    <l xml:id="Su.1.46.511ab">[Su.1.46.511ab] bhavedajīrṇaṃ prati yasya śaṅkā snigdhasya jantorbalino+annakāle / </l>
                    <l xml:id="Su.1.46.511cd">[Su.1.46.511cd] prātaḥ saśuṇṭhīmabhayāmaśaṅko bhuñjīta samprāśya hitaṃ hitārthī // </l>
                    <l xml:id="Su.1.46.512ab">[Su.1.46.512ab] svalpaṃ yadā doṣavibaddhamāṃ līnaṃ na tejaḥpathamāvṛṇoti / </l>
                    <l xml:id="Su.1.46.512cd">[Su.1.46.512cd] bhavatyajīrṇe+api tadā bubhukṣā sā mandabuddhiṃ viṣavannihanti // </l>
                    <l xml:id="Su.1.46.513ab">[Su.1.46.513ab] ata ūrdhvaṃ pravakṣyāmi guṇānāṃ karmavistaram / </l>
                    <l xml:id="Su.1.46.513cd">[Su.1.46.513cd] karmabhistvanumīyate nānādravyāśrayā guṇāḥ // </l>
                    <l xml:id="Su.1.46.514ab">[Su.1.46.514ab] hlādanaḥ stambhanaḥ śīto mūrcchātṛṭsvedadāhajit / </l>
                    <l xml:id="Su.1.46.514cd">[Su.1.46.514cd] uṣṇastadviparītaḥ syātpācanaśca viśeṣataḥ // </l>
                    <l xml:id="Su.1.46.515ab">[Su.1.46.515ab] snehamārdavakṛtsnigdho balavarṇakarastathā / </l>
                    <l xml:id="Su.1.46.515cd">[Su.1.46.515cd] rūkṣastadviparītaḥ syādviśeṣātstambhanaḥ kharaḥ // </l>
                    <l xml:id="Su.1.46.516ab">[Su.1.46.516ab] picchilo jīvano balyaḥ sandhānaḥ śleṣmalo guruḥ / </l>
                    <l xml:id="Su.1.46.516cd">[Su.1.46.516cd] viśado viparīto+asmāt kledācūṣaṇaropaṇaḥ // </l>
                    <l xml:id="Su.1.46.517ab">[Su.1.46.517ab] dāhapākakarastīkṣṇaḥ srāvaṇo mṛduranyathā / </l>
                    <l xml:id="Su.1.46.517cd">[Su.1.46.517cd] sādopalepabalakṛdgurustarpaṇabṛṃhaṇaḥ // </l>
                    <l xml:id="Su.1.46.518ab">[Su.1.46.518ab] laghustadviparītaḥ syāllekhano ropaṇastathā / </l>
                    <l xml:id="Su.1.46.518cd">[Su.1.46.518cd] daśādyāḥ karmataḥ proktāsteṣāṃ karmaviśeṣāṇaiḥ // </l>
                    <l xml:id="Su.1.46.519ab">[Su.1.46.519ab] daśaivānyān pravakṣyāmi dravādīṃstānnibodha me / </l>
                    <l xml:id="Su.1.46.519cd">[Su.1.46.519cd] dravaḥ prakledanaḥ sāndraḥ sthūlaḥ syādbandhakārakaḥ / </l>
                    <l xml:id="Su.1.46.519ef">[Su.1.46.519ef] ślakṣṇaḥ picchilavajjñeyaḥ karkaśo viśado yathā // </l>
                    <l xml:id="Su.1.46.520ab">[Su.1.46.520ab] sukhānubandhī sūkṣmaśca sugandho rocano mṛduḥ / </l>
                    <l xml:id="Su.1.46.520cd">[Su.1.46.520cd] durgandho viparīto+asmāddhṛllāsārucikārakaḥ // </l>
                    <l xml:id="Su.1.46.521ab">[Su.1.46.521ab] saro+anulomanaḥ prokto mando yātrākaraḥ smṛtaḥ / </l>
                    <l xml:id="Su.1.46.521cd">[Su.1.46.521cd] vyavāyī cākhilaṃ dehaṃ vyāpya pākāya kalpate // </l>
                    <l xml:id="Su.1.46.522ab">[Su.1.46.522ab] vikāsī vikasannevaṃ dhātubandhān vimokṣayet / </l>
                    <l xml:id="Su.1.46.522cd">[Su.1.46.522cd] āśukārī tathā+āśutvāddhāvatyambhasi tailavat // </l>
                    <l xml:id="Su.1.46.523ab">[Su.1.46.523ab] sūkṣmastu saukṣmyāt sūkṣmeṣu srotaḥsvanusaraḥ smṛtaḥ / </l>
                    <l xml:id="Su.1.46.523cd">[Su.1.46.523cd] guṇā viṃśatirityevaṃ yathāvatparikīrtitāḥ // </l>
                    <l xml:id="Su.1.46.524ab">[Su.1.46.524ab] saṃpravakṣyāmyataścordhvamāhāragatiniścayam / </l>
                    <l xml:id="Su.1.46.524cd">[Su.1.46.524cd] pañcabhūtātmake dehe hyāhāraḥ pāñcabhautikaḥ / </l>
                    <l xml:id="Su.1.46.524ef">[Su.1.46.524ef] vipakvaḥ pañcadhā samyagguṇān svānabhivardhayet // </l>
                    <l xml:id="Su.1.46.525ab">[Su.1.46.525ab] avidagdhaḥ kaphaṃ pittaṃ vidagdhaḥ pavanaṃ punaḥ / </l>
                    <l xml:id="Su.1.46.525cd">[Su.1.46.525cd] samyagvipakvo niḥsāra āhāraḥ paribṛṃhayet // </l>
                    <l xml:id="Su.1.46.526ab">[Su.1.46.526ab] viṇmūtramāhāramalaḥ sāraḥ prāgīrito rasaḥ / </l>
                    <l xml:id="Su.1.46.526cd">[Su.1.46.526cd] sa tu vyānena vikṣiptaḥ sarvān dhātūn pratarpayet // </l>
                    <l xml:id="Su.1.46.527ab">[Su.1.46.527ab] kaphaḥ pittaṃ malaḥ kheṣu svedaḥ syānnakharoma ca / </l>
                    <l xml:id="Su.1.46.527cd">[Su.1.46.527cd] netraviṭ tvakṣu ca sneho dhātūnāṃ kramaśo malāḥ // </l>
                    <l xml:id="Su.1.46.528ab">[Su.1.46.528ab] divā vibuddhe hṛdaye jāgrataḥ puṇḍarīkavat / </l>
                    <l xml:id="Su.1.46.528cd">[Su.1.46.528cd] annamaklinnadhātutvādajīrṇe+api hitaṃ niśi // </l>
                    <l xml:id="Su.1.46.529ab">[Su.1.46.529ab] hṛdi sammīlite rātrau prasuptasya viśeṣataḥ / </l>
                    <l xml:id="Su.1.46.529cd">[Su.1.46.529cd] klinnavisrastadhātutvādajīrṇe na hitaṃ divā // </l>
                    <l xml:id="Su.1.46.530ab">[Su.1.46.530ab] imaṃ vidhiṃ yo+anumataṃ mahāmunernṛparṣimukhyasya paṭheddhi yatnataḥ / </l>
                    <l xml:id="Su.1.46.530cd">[Su.1.46.530cd] sa bhūmipālāya vidhātumauṣadhaṃ mahātmanāṃ cārhati sūrisattamaḥ // </l>
                    <l xml:id="Su.1.46">[Su.1.46] iti bhagavatā śrīdhanvantariṇopadiṣṭāyāṃ tacchiṣyeṇa maharṣiṇā suśrutena viracitāyāṃ suśrutasaṃhitāyāṃ sūtrasthāne ṣaṭcatvāriṃśattamo+adhyāyaḥ / </l>
                    <l xml:id="Su.1">[Su.1] samāptaṃ cedaṃ sūtrasthānam / </l>
                </div>
            </div>
            <div n="2" type="sthāna" xml:id="suśrutasaṃhitā-body-div-2">
                <head xml:id="suśrutasaṃhitā-body-div-2-head">nidānasthānam</head>
                <div n="1" type="adhyāyaḥ" xml:id="suśrutasaṃhitā-body-div-2-div-1">
                    <head xml:id="suśrutasaṃhitā-body-div-2-div-1-head">prathamo+adhyāyaḥ/</head>
                    <l xml:id="Su.2.1.1">[Su.2.1.1] athāto vātavyādhinidānaṁ vyākhyāsyāmahaḥ// </l>
                    <l xml:id="Su.2.1.2">[Su.2.1.2] yathovāca bhagavān dhanvantariḥ// </l>
                    <l xml:id="Su.2.1.3">[Su.2.1.3] dhanvantariṁ dharmabhṛtāṁ variṣṭhamamṛtodbhavam/ caraṇāvupasaṁgṛhya suśrutaḥ paripṛcchati// </l>
                    <l xml:id="Su.2.1.4">[Su.2.1.4] vāyoḥ prakṛtibhūtasya vyāpannasya ca kopanaiḥ/ sthānaṁ karma ca rogāṁśca vada me vadatāṁ vara// </l>
                    <l xml:id="Su.2.1.5">[Su.2.1.5] tasya tadvacanaṁ &amp;prābravīdbhiṣajaṁ varaḥ/ svayaṁbhūreṣa bhagavān vāyurityabhiśabditaḥ// </l>
                    <l xml:id="Su.2.1.6">[Su.2.1.6] svātantryānnityabhāvācca sarvagatvāttathaiva ca/ sarveṣāmeva sarvātmā sarvalokanamaskṛtaḥ// </l>
                    <l xml:id="Su.2.1.7">[Su.2.1.7] sthityutpattivināśeṣu bhūtānāmeṣa kāraṇam/ avyakto vyaktakarmā ca rūkṣaḥ&amp; śīto laghuḥ kharaḥ// </l>
                    <l xml:id="Su.2.1.8">[Su.2.1.8] tiryaggo dviguṇaścaiva rajobahula eva ca/ acintyavīryo doṣāṇāṁ netā rogasamūharāṭ// </l>
                    <l xml:id="Su.2.1.9">[Su.2.1.9] āśukārī muhuścārī pakvādhānagudālayaḥ/ dehe vicaratastasya lakṣaṇāni nibodha me// </l>
                    <l xml:id="Su.2.1.10">[Su.2.1.10] doṣadhātvagnisamatāṁ saṁprāptiṁ viṣayeṣu ca/ kriyāṇāmānulomyaṁ ca karotyakupito+anilaḥ// &amp;/ indriyārthopasaṁprāptiṁ doṣadhātvagnyavaikṛtam/ kriyāṇāmānulomyaṁ ca kuryādvāyuradūṣitaḥ//) </l>
                    <l xml:id="Su.2.1.11">[Su.2.1.11] yathā+agniḥ pañcadhā bhinno nāmasthānakriyāmayaiḥ/ bhinno+anilastasthā hyeko nāmasthānakriyāmayaiḥ// </l>
                    <l xml:id="Su.2.1.12">[Su.2.1.12] prāṇodānau samānaśca vyānaścāpāna eva ca/ sthānasthā mārutāḥ pañca yāpayanti śarīriṇam// </l>
                    <l xml:id="Su.2.1.13">[Su.2.1.13] yo vāyurvaktrasaṁcārī sa prāṇo nāma dehadhṛk/ so+annaṁ praveśayatyantaḥ prāṇāṁścāpyavalambate// </l>
                    <l xml:id="Su.2.1.14">[Su.2.1.14] prāyaśaḥ kurute duṣṭo hikkāśvāsādikān gadān// udāno nāma yastūrdhvamupaiti pavanottamaḥ// </l>
                    <l xml:id="Su.2.1.15">[Su.2.1.15] tena bhāṣitagītādiviśeṣo+abhipravartate/ ūrdhvajatrugatān rogān karoti ca viśeṣataḥ// </l>
                    <l xml:id="Su.2.1.16">[Su.2.1.16] āmapakvāśayacaraḥ samāno &amp;vahnisaṅgataḥ/ so+annaṁ pacati tajjāṁśca &amp;viśeṣānvivinakti hi// </l>
                    <l xml:id="Su.2.1.17">[Su.2.1.17] gulmāgnisādātīsāraprabhṛtīn&amp; kurute gadān/ kṛtsnadehacaro vyāno rasasaṁvahanodyataḥ// </l>
                    <l xml:id="Su.2.1.18">[Su.2.1.18] svedāsṛksrāvaṇaścāpi pañcadhā ceṣṭayatyapi/ kruddhaśca kurute rogān prāyaśaḥ sarvadehagān// </l>
                    <l xml:id="Su.2.1.19">[Su.2.1.19] pakvādhānālayo+apānaḥ kāle karṣati cāpyadhaḥ/ &amp;samīraṇaḥ śakṛnmūtraṁ śukragarbhārtavāni ca// </l>
                    <l xml:id="Su.2.1.20">[Su.2.1.20] kuddhaśca kurute rogān ghorān bastigudāśrayān/ śukradoṣapramehāstu vyānāpānaprakopajāḥ// </l>
                    <l xml:id="Su.2.1.21">[Su.2.1.21] yugapat kupitāścāpi dehaṁ bhindyurasaṁśayam/ ata ūrdhvaṁ pravakṣyāmi nānāsthānāntarāśritaḥ// </l>
                    <l xml:id="Su.2.1.22">[Su.2.1.22] bahuśaḥ kupito vāyurvikārān kurute hi yān/ vāyurāmāśaye kruddhaśchardyādīn kurute gadān// </l>
                    <l xml:id="Su.2.1.23">[Su.2.1.23] mohaṁ mūrcchāṁ pipāsāṁ ca hṛdgrahaṁ pārśvavedanām/ pakvāśayastho+antrakūjaṁ &amp;śūlaṁ nābhau karoti ca// </l>
                    <l xml:id="Su.2.1.24">[Su.2.1.24] kṛcchramūtrapurīṣatvamānāhaṁ trikavedanām/ śrotrādiṣvindriyavadhaṁ kuryāt kruddhaḥ samīraṇaḥ// </l>
                    <l xml:id="Su.2.1.25">[Su.2.1.25] vaivarṇyaṁ sphuraṇaṁ raukṣyaṁ suptiṁ cumucumāyanam/ tvakstho nistodanaṁ kuryāt tvagbhedaṁ paripoṭanam// </l>
                    <l xml:id="Su.2.1.26">[Su.2.1.26] vraṇāṁśca raktago granthīn &amp;saśūlān māṁsasaṁśritaḥ/ tathā medaḥśritaḥ kuryādgrandhīnmandarujo+avraṇān// </l>
                    <l xml:id="Su.2.1.27">[Su.2.1.27] kuryāt sirāgataḥ śūlaṁ sirākuñcanapūraṇam/ snāyuprāptaḥ &amp;stambhakampau śūlamākṣepaṇaṁ tathā// </l>
                    <l xml:id="Su.2.1.28">[Su.2.1.28] hanti sandhigataḥ sandhīn śūlaśophau karoti ca/ asthiśoṣaṁ prabhedaṁ ca kuryācchūlaṁ ca tacchritaḥ// </l>
                    <l xml:id="Su.2.1.29">[Su.2.1.29] tathā majjagate ruk ca na kadācit praśāmyati/ apravṛttiḥ pravṛttirvā vikṛtā&amp; śukrage+anile// </l>
                    <l xml:id="Su.2.1.30">[Su.2.1.30] hastapādaśirodhātūṁstathā saṁcarati kramāt/ vyāpnuyādvā+akhilaṁ dehaṁ vāyuḥ sarvagato nṛṇām// </l>
                    <l xml:id="Su.2.1.31">[Su.2.1.31] stambhanākṣepaṇasvāpaśophaśūlāni sarvagaḥ&amp;/ sthāneṣūkteṣu saṁmiśraḥ saṁmiśrāḥ kurute rujaḥ// </l>
                    <l xml:id="Su.2.1.32">[Su.2.1.32] kuryādavayavaprāpto&amp; mārutastvamitān gadān/ dāhasaṁtāpamūrcchāḥ syurvāyau pittasamanvite// </l>
                    <l xml:id="Su.2.1.33">[Su.2.1.33] śaityaśophagurutvāni tasminneva kaphāvṛte/ sūcībhiriva nistodaḥ sparśadveṣaḥ prasuptatā// </l>
                    <l xml:id="Su.2.1.34">[Su.2.1.34] śeṣāḥ pittavikārāḥ syurmārute śoṇitānvite/ prāṇe pittāvṛte chardirdāhaścaivopajāyate// </l>
                    <l xml:id="Su.2.1.35">[Su.2.1.35] daurbalyaṁ sadanaṁ tandrā vaivarṇyaṁ&amp; ca kaphāvṛte/ udāne pittasaṁyukte mūrcchādāhabhramaklamāḥ// </l>
                    <l xml:id="Su.2.1.36">[Su.2.1.36] asvedaharṣau mando+agniḥ śītastambhau kaphāvṛte/ samāne pittasaṁyukte svedadāhauṣṇyamūrcchanam// </l>
                    <l xml:id="Su.2.1.37">[Su.2.1.37] &amp;kaphādhikaṁ ca viṇmūtraṁ romaharṣaḥ kaphāvṛte/ apāne pittasaṁyukte dāhauṣṇye syādasṛgdaraḥ&amp;// </l>
                    <l xml:id="Su.2.1.38">[Su.2.1.38] adhaḥkāyagurutvaṁ ca tasminneva&amp; kaphāvṛte/ vyāne pittāvṛte dāho gātravikṣepaṇaṁ klamaḥ// </l>
                    <l xml:id="Su.2.1.39">[Su.2.1.39] &amp;gurūṇi sarvagātrāṇi stambhanaṁ cāsthiparvaṇām/ liṅgaṁ kaphāvṛte vyāne ceṣṭāstambhastathaiva ca// </l>
                    <l xml:id="Su.2.1.40">[Su.2.1.40] prāyaśaḥ sukumārāṇāṁ mithyā++āhāravihāriṇām/ &amp;rogādhvapramadāmadyavyāyāmaiścātipīḍanāt// </l>
                    <l xml:id="Su.2.1.41">[Su.2.1.41] ṛtusātmyaviparyāsāt snehādīnāṁ ca vibhramāt/ avyavāye tathā sthūle vātaraktaṁ prakupyati&amp;//) </l>
                    <l xml:id="Su.2.1.42">[Su.2.1.42] hastyaśvoṣṭrairgacchato+anyaiśca vāyuḥ kopaṁ yātaḥ kāraṇaiḥ sevitaiḥ svaiḥ/ tīkṣṇoṣṇāmlakṣāraśākādibhojyaiḥ saṁtāpādyairbhūyasā sevitaiśca// </l>
                    <l xml:id="Su.2.1.43">[Su.2.1.43] kṣipraṁ raktaṁ duṣṭimāyāni&amp; tacca vāyormārgaṁ saṁruṇaddhyāśu yātaḥ/ kruddho+atyarthaṁ mārgarodhāt sa &amp;vāyuratyudriktaṁ dūṣayedraktamāśu&amp;// </l>
                    <l xml:id="Su.2.1.44">[Su.2.1.44] tat saṁpṛktaṁ vāyunā dūṣitena tatprāvalyāducyate vātaraktam/ tadvat pittaṁ dūṣitenāsṛjā++āktaṁ śleṣmā duṣṭo dūṣitenāsṛjā++āktaḥ// </l>
                    <l xml:id="Su.2.1.45">[Su.2.1.45] &amp;sparśodvignau todabhedapraśoṣasvāpopetau vātaraktena pādau/ pittāsṛgbhyāmugradāhau bhavetāmatyarthoṣṇau raktaśophau mṛdū ca// </l>
                    <l xml:id="Su.2.1.46">[Su.2.1.46] kaṇḍūmantau śvetaśītau saśophau pīnastabdhau śleṣmaduṣṭe tu rakte/ &amp;sarvairduṣṭe śoṇite cāpi doṣāḥ svaṁ svaṁ rūpaṁ pādayordarśayanti// </l>
                    <l xml:id="Su.2.1.47">[Su.2.1.47] prāgrūpe śithilau svinnau &amp;śītalau saviparyayau/ vaivarṇyatodasuptatvagurutvauṣasamanvitau// </l>
                    <l xml:id="Su.2.1.48">[Su.2.1.48] pādayormūlamāsthāya kadāciddhastayorapi/ āsvorviṣamiva kruddhaṁ taddehamanusarpati// </l>
                    <l xml:id="Su.2.1.49">[Su.2.1.49] ājānusphuṭitaṁ yacca prabhinnaṁ prasrutaṁ ca yat/ upadravaiśca yajyuṣṭaṁ prāṇamāṁsakṣayādibhiḥ// </l>
                    <l xml:id="Su.2.1.50">[Su.2.1.50] śoṇitaṁ tadasādhyaṁ syādyāpyaṁ saṁvatsarotthitam/ yadā tu dhamanīḥ sarvāḥ kupito+abhyeti mārutaḥ// </l>
                    <l xml:id="Su.2.1.51">[Su.2.1.51] tadākṣipatyāśu muhurmuhurdehaṁ muhuścaraḥ/ muhurmuhustadākṣepādākṣepaka iti smṛtaḥ// </l>
                    <l xml:id="Su.2.1.52">[Su.2.1.52] so+apatānakasaṁjño yaḥ pātayatyantarā+antarā/ kaphānvito bhṛśaṁ vāyustāsveva yadi tiṣṭhati// </l>
                    <l xml:id="Su.2.1.53">[Su.2.1.53] sa daṇḍavat stambhayati kṛcchro daṇḍāpatānakaḥ/ hanugrahastadā+atyarthaṁ kṛcchrānniṣevate// </l>
                    <l xml:id="Su.2.1.54">[Su.2.1.54] dhanustulyaṁ namedyastu sa dhanuḥstambhasaṁjñakaḥ/ aṅgulīgulphajaṭharahradvakṣogalasaṁśritaḥ// </l>
                    <l xml:id="Su.2.1.55">[Su.2.1.55] snāyupratānamanilo yadā++ākṣipati vegavān/ viṣṭabdhākṣaḥ stabdhahanurbhagnapārśvaḥ kaphaṁ vaman// </l>
                    <l xml:id="Su.2.1.56">[Su.2.1.56] abhyantaraṁ dhanuriva yadā namati mānavaḥ/ tadā+asyābhyantarāyāmaṁ kurute māruto balī// </l>
                    <l xml:id="Su.2.1.57">[Su.2.1.57] bāhyasnāyupratānastho bāhyāyāmaṁ karoti ca/ tamasādhyaṁ budhāḥ prāhurvakṣaḥkaṭhyūrubhañjanam// </l>
                    <l xml:id="Su.2.1.58">[Su.2.1.58] kaphapittānvito vāyurvāyureva ca kevalaḥ/ kuryādākṣepakaṁ tvanyaṁ caturthamabhighātajam// </l>
                    <l xml:id="Su.2.1.59">[Su.2.1.59] garbhapātanimittaśca śoṇitātisravācca yaḥ/ abhighātanimittaśca na sidhyatyapatānakaḥ// </l>
                    <l xml:id="Su.2.1.60">[Su.2.1.60] adhogamāḥ satiryaggā dhamanīrūrdhvadehagāḥ/ yadā prakupito+atyarthaṁ mātariśvā prapadyate// </l>
                    <l xml:id="Su.2.1.61">[Su.2.1.61] tadā+anyatarapakṣasya sandhibandhān vimokṣayan/ hanti pakṣaṁ tamāhurhi pakṣāghātaṁ bhiṣagvarāḥ// </l>
                    <l xml:id="Su.2.1.62">[Su.2.1.62] yasya kṛtsnaṁ śarīrārdhamakarmaṇyamacetanam/ &amp;tataḥ patasyasūn vā+api &amp;tyajatyanilapīḍitaḥ// </l>
                    <l xml:id="Su.2.1.63">[Su.2.1.63] śuddhavātahataṁ pakṣaṁ kṛcchrasādhyatamaṁ viduḥ/ sādhyamanyena saṁsṛṣṭamasādhyaṁ kṣayahetukam// </l>
                    <l xml:id="Su.2.1.64">[Su.2.1.64] vāyurūrdhvaṁ vrajet sthānāt kupito hṛdayaṁ śiraḥ/ śaṅkhau ca pīḍayatyaṅgānyākṣipennamayecca saḥ// </l>
                    <l xml:id="Su.2.1.65">[Su.2.1.65] nimīlitākṣo niśceṣṭaḥ stabdhākṣo vā+api kūjati/ nirucchvāso+athavā kṛcchrāducchvasyānnaṣṭacetanaḥ// </l>
                    <l xml:id="Su.2.1.66">[Su.2.1.66] svasthaḥ syāddhṛdaye mukte hyāvṛte tu pramuhyati/ kaphānvitena vātena jñeya eṣo+apatantrakaḥ// </l>
                    <l xml:id="Su.2.1.67">[Su.2.1.67] divāsvapnāsanasthānavivṛtādhvanirīkṣaṇaiḥ&amp;/ manyāstambhaṁ prakurute sa eva śleṣmaṇā++āvṛtaḥ// </l>
                    <l xml:id="Su.2.1.68">[Su.2.1.68] (&amp;garbhiṇīsūtikābālavṛddhakṣīṇeṣvasṛkkṣaye/) uccairvyāharato+atyarthaṁ svādataḥ kaṭhināni vā/ hasato &amp;jṛmbhato bhārādviṣamācchayanādapi// </l>
                    <l xml:id="Su.2.1.69">[Su.2.1.69] śironāsauṣṭhacibukalalāṭekṣaṇasandhigaḥ/ ardayitvā+anilo vaktramarditaṁ janayatyataḥ// </l>
                    <l xml:id="Su.2.1.70">[Su.2.1.70] vakrībhavati vaktrārdhaṁ grīvā cāpyapavartate/ śiraścalati vāksaṅgo netrādīnāṁ ca vaikṛtam// </l>
                    <l xml:id="Su.2.1.71">[Su.2.1.71] grīvācibukadantānāṁ tasmin pārśve tu vedanā/ yasyāgrajo romaharṣo vepathurnetramāvilam// </l>
                    <l xml:id="Su.2.1.72">[Su.2.1.72] vāyurūrdhvaṁ tvaci svāpastodo manyāhanugrahaḥ/ tamarditamiti grāhurvyādhiṁ vyādhiviśāradāḥ// </l>
                    <l xml:id="Su.2.1.73">[Su.2.1.73] kṣīṇasyānimiṣākṣasya prasaktaṁ&amp; saktabhāṣiṇaḥ/ na sidhyatyarditaṁ bāḍhaṁ trivarṣaṁ vepanasya ca// </l>
                    <l xml:id="Su.2.1.74">[Su.2.1.74] &amp;pārṣṇipratyaṅgulīnāṁ tu kaṇḍarā yā+anilārditāḥ/ &amp;sakthnaḥ kṣepaṁ nigṛhṇīyādgṛdhrasīti hi sā smṛtā// </l>
                    <l xml:id="Su.2.1.75">[Su.2.1.75] &amp;talapratyaṅgulīnāṁ tu kaṇḍarā bāhupṛṣṭhataḥ/ bāhvoḥ karmakṣayakarī viśvācīti hi sā smṛtā// </l>
                    <l xml:id="Su.2.1.76">[Su.2.1.76] vātaśoṇitajaḥ śopho jānumadhye mahārujaḥ/ śiraḥ kroṣṭukapūrvaṁ tu sthūlaḥ kroṣṭukamūrdhavat// </l>
                    <l xml:id="Su.2.1.77">[Su.2.1.77] vāyuḥ &amp;kaṭyāṁ sthitaḥ sakthnaḥ kaṇḍarāmākṣipedyadā/ svañjastadā bhavejjantuḥ, paṅguḥ sakthnordvayorvadhāt// </l>
                    <l xml:id="Su.2.1.78">[Su.2.1.78] prakrāman vepate yastu svañjanniva ca gacchati/ kalāyasvañjaṁ taṁ vidyānmuktasandhiprabandhanam// </l>
                    <l xml:id="Su.2.1.79">[Su.2.1.79] nyaste tu viṣamaṁ(me) pāde rujaḥ kuryāt samīraṇaḥ/ vātakaṇṭaka ityeṣa vijñeyaḥ khaḍu(la)kāśritaḥ// </l>
                    <l xml:id="Su.2.1.80">[Su.2.1.80] pādayoḥ kurute dāhaṁ pittāsṛksahito+anilaḥ/ viśeṣataścaṅkramaṇāt pādadāhaṁ tamādiśet// </l>
                    <l xml:id="Su.2.1.81">[Su.2.1.81] hṛṣyataścaraṇau yasya bhavataśca prasuptavat&amp;/ pādaharṣaḥ sa vijñeyaḥ kaphavātaprakopajaḥ// </l>
                    <l xml:id="Su.2.1.82">[Su.2.1.82] aṁsadeśasthito vāyuḥ śoṣayitvāṁ+asabandhanam/ sirāścākuñcya tatrastho janayatyavabāhukam// </l>
                    <l xml:id="Su.2.1.83">[Su.2.1.83] yadā śabdavahaṁ sroto vāyurāvṛtya tiṣṭhati/ śuddhaḥ śleṣmānvito vā+api bādhiryaṁ tena jāyate// </l>
                    <l xml:id="Su.2.1.84">[Su.2.1.84] hanuśaṅkhaśirogrīvaṁ yasya bhindannivānilaḥ/ karṇayoḥ kurute śūlaṁ karṇaśūlaṁ taducyate// </l>
                    <l xml:id="Su.2.1.85">[Su.2.1.85] āvṛtya sakapho vāyurdhamanīḥ śabdavāhīnīḥ/ narān karotyakriyakānmūkaminmiṇagadgadān// </l>
                    <l xml:id="Su.2.1.86">[Su.2.1.86] adho yā vedanāṁ yāti varcomūtrāśayotthitā/ bhindatīva gudopasthaṁ sā tūnītyabhidhīyate// </l>
                    <l xml:id="Su.2.1.87">[Su.2.1.87] gudopasthotthitā saiva pratilomavisarpiṇī/ vegaiḥ pakvāśayaṁ yāti pratitūnīti sā smṛtā// </l>
                    <l xml:id="Su.2.1.88">[Su.2.1.88] sāṭopamatyugrarujamādhmātamudaraṁ bhṛśam/ ādhmānamiti jānīyādghoraṁ vātanirodhajam// </l>
                    <l xml:id="Su.2.1.89">[Su.2.1.89] vimuktapārśvahṛdayaṁ tadevāmāśayotthitam/ pratyādhmānaṁ vijānīyāt kaphavyākulitānilam// </l>
                    <l xml:id="Su.2.1.90">[Su.2.1.90] aṣṭhīlāvadghanaṁ granthimūrdhvamāyatamunnatam/ vātāṣṭhīlāṁ vijānīyādbahirmārgavarodhinīm&amp;// </l>
                    <l xml:id="Su.2.1.91">[Su.2.1.91] enāmeva rujāyuktāṁ vātaviṇmūtrarodhinīm/ pratyaṣṭhīlāmiti vadejjāṭhare tiryagutthitām// iti suśrutasaṁhitāyāṁ nidānasthāne vātavyādhinidānaṁ nāma prathamo+adhyāyaḥ//1// </l>
                </div>
                <div n="2" type="adhyāyaḥ" xml:id="suśrutasaṃhitā-body-div-2-div-2">
                    <head xml:id="suśrutasaṃhitā-body-div-2-div-2-head">dvitīyo+adhyāyaḥ/</head>
                    <l xml:id="Su.2.2.1">[Su.2.2.1] athāto+arśasāṁ nidānaṁ vyākhyāsyāmaḥ// </l>
                    <l xml:id="Su.2.2.2">[Su.2.2.2] yathovāca bhagavān dhanvantariḥ// </l>
                    <l xml:id="Su.2.2.3">[Su.2.2.3] ṣaḍarśāṁsi bhavanti vātapittakaphaśoṇitasannipātaiḥ sahajāni cet// </l>
                    <l xml:id="Su.2.2.4">[Su.2.2.4] tatrānātmavatāṁ yathoktaiḥ prakopaṇairviruddhādhyaśanastrīprasaṅgotkaṭukāsanapṛṣṭhayānavvegavidhāraṇādibhirviśeṣaiḥ prakupitā doṣā ekaśo dviśaḥ samastāḥ śoṇitasahitā vā yathoktaṁ prasṛtāḥ pradhānadhamanīranuprapadyādho gatvā gudamāgamya pradūṣya gudavalīrmāṁsaprarohāñjanayanti viśeṣato mandāgneḥ, tathā tṛṇakāṣṭhopalaloṣṭhavastrādibhiḥ&amp; śītodakasaṁsparśanādvā kandāḥ parivṛddhimāsādayanti, tānyarśāṁsītyācakṣate// </l>
                    <l xml:id="Su.2.2.5">[Su.2.2.5] tatra sthūlāntrapratibaddhamardhapañcāṅgulaṁ gudamāhuḥ, tasmin valayastisro+adhyāṅgulāntarasaṁbhūtāḥ pravāhaṇī visarjanī saṁvaraṇī ceti caturaṅgulāyatāḥ&amp;; sarvāstiryagekāṅgulocchritāḥ// </l>
                    <l xml:id="Su.2.2.6">[Su.2.2.6] śaṅkhāvartanibhāścāpi uparyupari saṁsthitāḥ/ gajatālunibhāścāpi varṇataḥ saṁprakīrtitāḥ/ romāntebhyo yavādhyardho gudauṣṭhaḥ parikīrtitaḥ// </l>
                    <l xml:id="Su.2.2.7">[Su.2.2.7] prathamā tu gudauṣṭhādaṅgulamātre// </l>
                    <l xml:id="Su.2.2.8">[Su.2.2.8] teṣāṁ tu bhaviṣyatāṁ pūrvarūpāṇi anne+aśraddhā kṛcchrāt paktiramlīkā paridāho viṣṭambhaḥ pipāsā sakthisadanamāṭopaḥ kārśyamudgārabāhulyamakṣṇoḥ śvayathurantrakūjanaṁ gudaparikartanamāśaṅkā pāṇḍurogagrahaṇīdoṣaśoṣāṇāṁ kāsaśvāsau balahānirmramastandrā nidrendriyadaurbalyaṁ ca// </l>
                    <l xml:id="Su.2.2.9">[Su.2.2.9] jāteṣvetānyeva lakṣaṇāni pravyaktatarāṇi bhavanti// </l>
                    <l xml:id="Su.2.2.10">[Su.2.2.10] tatra mārutāt pariśuṣkāruṇavivarṇāni viṣamamadhyāni &amp;kadambapuṣpatuṇḍikerīnāḍīmukulasūcīmukhākṛtīni ca bhavanti; tairupadrutaḥ saśūlaṁ saṁhatamupaveśyate, kaṭīpṛṣṭhapārśvameḍhragudamābhipradeśeṣu cāsya vedanā bhavanti, gulmāṣṭhīlāplīhodarāṇi cāsya tannimittānyeva bhavanti, kṛṣṇatvaṅnakhanayanadaśanavadanamūtrapurīṣaśca puruṣo bhavati// </l>
                    <l xml:id="Su.2.2.11">[Su.2.2.11] pittānnīlāgrāṇi tanūni visarpīṇi pītāvabhāsāni yakṛtprakāśāni śukajihvāsaṁsthānāni yavamadhyāni jalaukovaktrasadṛśāni praklinnāni ca bhavanti; tairupadrutaḥ sadāhaṁ sarudhiramatisāryate, jvaradāhapipāsāmūrcchāścāsyopadravā bhavanti, pītatvaṅnakhanayanadaśanavadanamūtrapurīṣaśca puruṣo bhavati// </l>
                    <l xml:id="Su.2.2.12">[Su.2.2.12] śleṣmajāni śvetāni mahāmūlāni sthirāṇi vṛttāni snigdhāni pāṇḍūni karīrapanasāsthigostanākārāṇi, na bhidyante na sravanti kaṇḍūbahulāni ca bhavanti; tairupadrutaḥ saśleṣmāṇamanalpaṁ māṁsadhāvanaprakāśamatisāryate, śophaśītajvarārocakāvipākaśirogauravāṇi cāsya tannimittānyeva bhavanti, śuklatvaṅgakhanayanadaśanavadanamūtrapurīṣaśca puruṣo bhavati// </l>
                    <l xml:id="Su.2.2.13">[Su.2.2.13] raktajāni nyagrodhaprarohavidrumakākaṇantikāphalasadṛśāni&amp; pittalakṣaṇāni ca, yadā+avagāḍhapurīṣapīḍitāni bhavanti tadā+atyarthaṁ duṣṭamanalpamasṛk sahasā visṛjanti, tasya cātipravṛttau śoṇitāti yogopadravā bhavanti// </l>
                    <l xml:id="Su.2.2.14">[Su.2.2.14] sannipātajāni sarvadoṣalakṣaṇayuktāni&amp;// </l>
                    <l xml:id="Su.2.2.15">[Su.2.2.15] sahajāni duṣṭaśoṇitaśukranimittāni, teṣāṁ doṣata eva prasādhanaṁ kartavyaṁ, viśeṣataścaitāni durdarśanāni paruṣāṇi &amp;pāṁsūni dāruṇānyantarmukhāni; tairupadrutaḥ kṛśo+alpabhuk sirāsantatagātro+alpaprajaḥ kṣīṇaretāḥ kṣāmasvaraḥ krodhano+alpāgniprāṇaḥ&amp; paramalasaśca, tathā ghrāṇaśiro+akṣināsāśravaṇarogī, satatamantrakūjāṭopahṛdayopalepārocakaprabhṛtibhiḥ pīḍyate// </l>
                    <l xml:id="Su.2.2.16">[Su.2.2.16] bhavati cātra--- bāhyamadhyavalisthānāṁ pratikuryādbhiṣagvaraḥ/ antarvalisamutthānāṁ pratyākhyāyācaret kriyām// </l>
                    <l xml:id="Su.2.2.17">[Su.2.2.17] parkupitāstu doṣā meḍhramabhiprapannā māṁsaśoṇite pradūṣya kaṇḍūṁ janayanti, tataḥ kaṇḍūyanāt kṣataṁ samupajāyate, tasmiṁśca kṣate duṣṭamāṁsajāḥ prarohāḥ picchilalarudhirasrāviṇo jāyante kūrcakino+abhyantaramupariṣṭādvā, te tu śepho vināśayantyupaghnanti ca puṁstvaṁ; yonimabhiprapannāḥ sukumārān durgandhān picchilarudhirasrāviṇaśchatrākārān karīrāñjanayanti, te tu yonimupaghnantyārtavaṁ ca; nābhimabhiprapannāḥ sukumārān durgandhān picchilān gaṇḍūpadamukhasadṛśān karīrāñjanayanti; ta evordhvamāgatāḥ śrotrākṣighrāṇavadaneṣvarśāṁsyupanirvartayanti; tatra karṇajeṣu bādhiryaṁ śūlaṁ pūtikarṇatā ca, netrajeṣu vartmā varodho vedanā srāvo darśananāśaśca, ghrāṇajeṣu pratiśyāyo+atimātraṁ kṣavathuḥ kṛcchrocchvāsatā pūtinasyaṁ sānunāsikavākyatvaṁ śiroduḥkhaṁ ca; vaktrajeṣu kaṇṭhauṣṭhatālūnāmanyatamasmiṁstairgadgadavākyatā rasājñānaṁ mukharogāśca bhavanti// </l>
                    <l xml:id="Su.2.2.18">[Su.2.2.18] vyānastu prakupitaḥ śleṣmāṇaṁ parigṛhya bahiḥ sthirāṇi kīlavadarśāṁsi nirvartayati, tāni carmakīlānyarśāṁsītyācakṣate// </l>
                    <l xml:id="Su.2.2.19">[Su.2.2.19] bhavanti cātra--- teṣu kīleṣu nistodo mārutenopajāyate/ śleṣmaṇā tu savarṇatvaṁ granthitvaṁ ca vinirdiśet// </l>
                    <l xml:id="Su.2.2.20">[Su.2.2.20] pittaśoṇitajaṁ &amp;raukṣyaṁ kṛṣṇatvaṁ ślakṣṇatā tathā/ samudīrṇakharatvaṁ ca carmakīlasya lakṣaṇam// </l>
                    <l xml:id="Su.2.2.21">[Su.2.2.21] arśasāṁ lakṣaṇaṁ vyāsāduktaṁ sāmānyatastu&amp; yat/ tatsarvaṁ prāgvinirdiṣṭātsādhayedbhiṣajāṁ varaḥ// </l>
                    <l xml:id="Su.2.2.22">[Su.2.2.22] arśaḥsu dṛśyate rūpaṁ yadā doṣadvayasya&amp; tu/ saṁsargaṁ taṁ vijānīyāt saṁsargaḥ sa ca ṣaḍvidhiḥ// </l>
                    <l xml:id="Su.2.2.23">[Su.2.2.23] tridoṣāṇyalpaliṅgāni yāpyāni tu vinirdiśet/ dvandvajāni dvitīyāyāṁ valau yānyāśritāni ca// </l>
                    <l xml:id="Su.2.2.24">[Su.2.2.24] kṛcchrasādhyāni tānyāhuḥ parisaṁvatsarāṇi ca/ sannipātasamutthāni sahajāni tu varjayet// </l>
                    <l xml:id="Su.2.2.25">[Su.2.2.25] sarvāḥ syurvalayo yeṣāṁ durnāmabhirupadrutāḥ/ taistu pratihato vāyurapānaḥ sannivartate// </l>
                    <l xml:id="Su.2.2.26">[Su.2.2.26] tato vyānena saṅgamya &amp;jyotirmṛdgāti dehinām// iti suśrutasaṁhitāyāṁ nidānasthāne+arśonidānaṁ nāma dvitīyo+adhyāyaḥ//2// </l>
                </div>
                <div n="3" type="adhyāyaḥ" xml:id="suśrutasaṃhitā-body-div-2-div-3">
                    <head xml:id="suśrutasaṃhitā-body-div-2-div-3-head">tṛtīyo+adhyāyaḥ/</head>
                    <l xml:id="Su.2.3.1">[Su.2.3.1] athāto+aśmarīṇāṁ nidānaṁ vyākhyāsyāmaḥ// </l>
                    <l xml:id="Su.2.3.2">[Su.2.3.2] yathovāca bhagavān dhanvantariḥ// </l>
                    <l xml:id="Su.2.3.3">[Su.2.3.3] catasro+aśmaryo bhavanti; śleṣmādhiṣṭhānāḥ; tadyathā śleṣmaṇā, vātena, pittena, śukreṇa cet// </l>
                    <l xml:id="Su.2.3.4">[Su.2.3.4] &amp;tatrāsaṁśodhanaśīlasyāpathyakāriṇaḥ prakupitaḥ śleṣmā mūtrasaṁpṛkto+anupraviśya bastimaśmarīṁ janayati// </l>
                    <l xml:id="Su.2.3.5">[Su.2.3.5] &amp;tāsāṁ pūrvarūpāṇi jvaro vastipīḍārocakau mūtrakṛcchraṁ bastiśiromuṣkaśephasāṁ vedanā &amp;kṛcchrāvasādo bastagandhitvaṁ mūtrasyeti// </l>
                    <l xml:id="Su.2.3.6">[Su.2.3.6] yathāsvavedanāvarṇaṁ duṣṭaṁ sāndramathāvilam/ pūrvarūpe+aśmanaḥ kṛcchrānmūtraṁ sṛjati mānavaḥ&amp;// </l>
                    <l xml:id="Su.2.3.7">[Su.2.3.7] atha jātāsu nābhibastisevanīmehaneṣvanyatamasmin mehato vedanā mūtradhārāsaṅgaḥ sarudhiramūtratā mūtravikiraṇaṁ gomedakaprakāśamatyāvilaṁ&amp; sasikataṁ visṛjati; dhāvanalaṅghanaplavanapṛṣṭhayānoṣṇādhvagamanaiścāsya vedanā bhavanti&amp;// </l>
                    <l xml:id="Su.2.3.8">[Su.2.3.8] &amp;tatra śleṣmāśmarī śleṣmalamannamabhyavaharato+atyarthamupalipyādhaḥ parivṛddhiṁ parivṛddhiṁ prāpya bastimukhamadhiṣṭhāya sroto niruṇaddhi, tasya mūtrapratighātāddālyate bhidyate nistudyata iva ca bastirguruḥ śītaśca bhavati; aśmarī cātra śvetā snigdhā mahatī kukkuṭāṇḍapratīkāśā madhūkapuṣpavarṇā vā bhavati, tāṁ ślaiṣmikīmiti vidyāt// </l>
                    <l xml:id="Su.2.3.9">[Su.2.3.9] pittayutastu śleṣmā saṁghātamupagamya yathoktāṁ parivṛddhiṁ prāpya bastimukhamadhiṣṭhāya sroto niruṇaddhi, tasya mūtrapratīghātādūṣyate cūṣyate dahyate pacyata iva bastiruṣṇavātaśca bhavati; aśmarī cātra saraktā pītāvabhāsā kṛṣṇā bhallātakāsthipratimā madhuvarṇā vā bhavati, tāṁ paittikīmiti vidyāt// </l>
                    <l xml:id="Su.2.3.10">[Su.2.3.10] vātayutastu śleṣmā saṁghātamupagamya yathoktāṁ parivṛddhiṁ prāpya bastimukhamadhiṣṭhāya sroto niruṇaddhi, tasya mūtrapratīghātāttīvrā vedanā bhavati, tadā+atyarthaṁ pīḍyamāno dantān khādati, nābhiṁ pīḍayati, meḍhraṁ pramṛdgāti, pāyuṁ spṛśati, viśardhate, vidahati, vātamūtrapurīṣāṇi kṛcchreṇa cāsya mehato niḥsaranti; aśmarī cātra śyāvā paruṣā viṣamā kharā kadambapuṣpavatkaṇṭakācitā bhavati, tāṁ vātikīmiti vidyāt// </l>
                    <l xml:id="Su.2.3.11">[Su.2.3.11] prāyeṇaitāstisro+aśmaryo divāsvapnasamaśanādhyaśanaśītasnigdhagurumadhurāhārapriyatvādviśeṣeṇa bālānāṁ bhavanti; teṣāmevālpabastikāyatvādanupacitamāṁsatvācca basteḥ sukhagrahaṇāharaṇā bhavanti/ mahatāṁ tu śukrāśmarī śukranimittā bhavati// </l>
                    <l xml:id="Su.2.3.12">[Su.2.3.12] maithunavighātādatimaithunādvā &amp;śukraṁ calitamanirgacchadvimārgagamanādanilo&amp;+abhitaḥ saṁgṛhya meḍhravṛṣaṇayorantare saṁharati, saṁhṛtya copaśoṣayati; sā &amp;mūtramārgamāvṛṇoti, mūtrakṛcchraṁ bastivedanāṁ vṛṣaṇayośca śvayathumāpādayati, pīḍitamātre ca tasminneva praveśe pravilayamāpadyate; tāṁ śukrāśmarīmiti vidyāt// </l>
                    <l xml:id="Su.2.3.13">[Su.2.3.13] bhavanti cātra --- śarkarā sikatā meho bhasmākhyo+aśmarivaikṛtam/ aśmaryā śarkarā jñeyā tulyavyañjanavedanā// </l>
                    <l xml:id="Su.2.3.14">[Su.2.3.14] pavane+anuguṇe sā tu niretyalpā viśeṣataḥ/ sā bhinnamūrtirvātena śarkaretyabhidhīyate// </l>
                    <l xml:id="Su.2.3.15">[Su.2.3.15] hṛtpīḍā sakthisadanaṁ kukṣiśūlaṁ ca vepathuḥ/ tṛṣṇordhvago+anilaḥ kārṣṇyaṁ daurbalyaṁ pāṇḍugātratā// </l>
                    <l xml:id="Su.2.3.16">[Su.2.3.16] arocakrāvipākau tu śarkarārte bhavanti ca/ mūtramārgapravṛttā sā saktā kuryādupadravān// </l>
                    <l xml:id="Su.2.3.17">[Su.2.3.17] daurbalyaṁ sadanaṁ kārśyaṁ kukṣiśūlamarocakam/ pāṇḍutvamuṣṇavātaṁ ca tṛṣṇāṁ hṛtpīḍanaṁ vamim// </l>
                    <l xml:id="Su.2.3.18">[Su.2.3.18] nābhipṛṣṭhakaṭūmuṣkagudavaṅkṣaṇaśephasām/ ekavārastanutvakko madhye bastiradhomukhaḥ// </l>
                    <l xml:id="Su.2.3.19">[Su.2.3.19] bastirbastiśiraśaiva pauruṣaṁ vṛṣaṇau gudaḥ/ ekasaṁbandhino hyete gudāsthivivarāśritāḥ// </l>
                    <l xml:id="Su.2.3.20">[Su.2.3.20] &amp;alābvā iva rūpeṇa sirāsnāyuparigrahaḥ/ mūtrāśayo malādhāraḥ prāṇāyatanamuttamam// </l>
                    <l xml:id="Su.2.3.21">[Su.2.3.21] pakvāśayagatāstatra nāḍyo mūtravahāstu yāḥ/ tarpayanti &amp;sadā mūtraṁ saritaḥ sāgaraṁ yathā// </l>
                    <l xml:id="Su.2.3.22">[Su.2.3.22] sūkṣmatvānnopalabhyante mukhānyāsāṁ sahasraśaḥ/ nāḍībhirupanītasya mūtrasyāmāśayāntarāt// </l>
                    <l xml:id="Su.2.3.23">[Su.2.3.23] jāgrataḥ svapataścaiva sa niḥsyandena pūryate/ āmukhātsalile nyastaḥ pārśvebhyaḥ pūryate navaḥ// </l>
                    <l xml:id="Su.2.3.24">[Su.2.3.24] ghaṭo yathā tathā viddhi bastirmūtreṇa pūryate/ evameva praveśena vātaḥ pittaṁ kapho+api vā// </l>
                    <l xml:id="Su.2.3.25">[Su.2.3.25] mūtrayuktamupasnehāt praviśya kurute+aśmarīm/ apsu svacchā(sthā)svapi yathā niṣiktāsu nave ghaṭe// </l>
                    <l xml:id="Su.2.3.26">[Su.2.3.26] kālāntareṇa paṅkaḥ syādaśmarīsaṁbhavastathā/ saṁhantyāpo yathā divyā māruto+agniśca vaidyutaḥ// </l>
                    <l xml:id="Su.2.3.27">[Su.2.3.27] tadvadvalāsaṁ bastisthamūṣmā saṁhanti sānilaḥ/ mārute praguṇe bastau mūtraṁ samyak pravartate/ vikārā vividhāścāpi pratilome bhavanti hi// </l>
                    <l xml:id="Su.2.3.28">[Su.2.3.28] mūtrāghātāḥ pramehāśca śukradoṣāstathaiva ca/ mūtradoṣāśca ye kecidvastāveva bhavanti hi// iti suśrutasaṁhitāyāṁ nidānasthāne+aśmarīnidānaṁ nāma tṛtīyo+adhyāyaḥ// </l>
                </div>
                <div n="4" type="adhyāyaḥ" xml:id="suśrutasaṃhitā-body-div-2-div-4">
                    <head xml:id="suśrutasaṃhitā-body-div-2-div-4-head">caturtho+adhyāyaḥ/</head>
                    <l xml:id="Su.2.4.1">[Su.2.4.1] athāto bhagandarāṇāṁ nidānaṁ vyākhyāsyāmaḥ// </l>
                    <l xml:id="Su.2.4.2">[Su.2.4.2] yathovāca bhagavān dhanvantariḥ// </l>
                    <l xml:id="Su.2.4.3">[Su.2.4.3] vātapittaśleṣmasannipātāgantunimittāḥ śataponakoṣṭragrīvaparisrāviśambūkāvartonmārgiṇo yathāsaṁkhyaṁ pañca bhagandarā bhavanti/ te tu bhagagudabastipradeśadāraṇācca bhagandarā ityucyante/ abhinnāḥ piḍakāḥ, bhinnāstu bhagandarāḥ// </l>
                    <l xml:id="Su.2.4.5">[Su.2.4.5] tatrāpathyasevināṁ vāyuḥ prakupitaḥ sannivṛttaḥ sthirībhūto &amp;gudamabhito+aṅgule dvyaṅgule vā māṁsaśoṇite pradūṣyāruṇavarṇāṁ piḍakāṁ janayati, sā+asya todādīn vedanāviśeṣāñjanayati, apratikriyamāṇā ca pākamupaiti, mūtrāśayābhyāsagatatvācca vraṇaḥ praklinnaḥ śataponakavadaṇumukhaiśchidrairāpūryate, tāni ca chidrāṇyajasramacchaṁ phenānuviddhamadhikamāsrāvaṁ &amp;sravanti, vraṇaśca tāḍyate bhidyate chidyate sūcībhiriva nistudyate, gudaṁ cāvadīryate, upekṣite ca vātamūtrapurīṣaretasāmapyāgamaśca taireva chidrairbhavati; taṁ bhagandaraṁ śataponakamityācakṣate// </l>
                    <l xml:id="Su.2.4.6">[Su.2.4.6] pittaṁ tu prakupitamanilenādhaḥ preritaṁ pūrvavadavasthitaṁ raktāṁ &amp;tanvīmucchritāmuṣṭragrīvākāāṁ piḍakāṁ janayati; sā+asya coṣādīn vedanāviśeṣāñjanayati; apratikriyamāṇā ca pākamupaiti; vraṇaścāgnikṣārābhyāmiva dahyate, durgandhamuṣṇamāsrāvaṁ sravati, upekṣitaśca vātamūtrapurīṣaretāṁsi visṛjati; taṁ bhagandaramuṣṭragrīvamityācakṣate// </l>
                    <l xml:id="Su.2.4.7">[Su.2.4.7] śleṣmā tu prakupitaḥ samīraṇenādhaḥ preritaḥ pūrvavadavasthitaḥ śuklāvabhāsāṁ sthirāṁ kaṇḍūmatīṁ piḍakāṁ janayati, sā+asya kaṇḍvādīn vedanāviśeṣāñajanayati, apratikriyamāṇā ca pākamupaiti, vraṇaśca kaṭhinaḥ saṁrambhī kaṇḍūprāyaḥ picchilamajasramāsrāvaṁ sravati, upekṣitaśca vātamūtrapurīṣaretāṁsi visṛjati; taṁ bhagandaraṁ parīsrāviṇamityācakṣate// </l>
                    <l xml:id="Su.2.4.8">[Su.2.4.8] vāyuḥ prakupitaḥ prakupitau pittaśleṣmāṇau parigṛhyādho gatvā pūrvavadavasthitaḥ pādāṅguṣṭhāgrapramāṇāṁ sarvaliṅgāṁ piḍakāṁ janayati, sā+asya todadāhakaṇḍvādīn vedanāviśeṣāñjanayati, apratikriyamāṇā ca pākamuapaiti, vraṇaśca nānāvidhavarṇamāsrāvaṁ sravati, pūrṇanadīśambūkāvartavaccātra samuttiṣṭhanti vedanāviśeṣāḥ; taṁ bhagandaraṁ śambūkāvartamityācakṣate// </l>
                    <l xml:id="Su.2.4.9">[Su.2.4.9] mūḍhena&amp; māṁsalubdhena yadasthiśalyamannena sahābhyavahṛtaṁ yadā+avagāḍhapurīṣonmiśramapānenādhaḥpreritamasamyagāgataṁ gudamapakṣiṇoti tadā kṣatanimittaḥ kotha upajāyate, tasmiṁśca kṣate pūyarudhirāvakīrṇamāṁsakothe bhūmāviva jalapraklinnāyāṁ krimayaḥ saṁjāyante, te bhakṣayanto gudamanekadhā pārśvato dārayanti, tasya tairmārgaiḥ kṛmikṛtairvātamūtrapurīṣaretāṁsyabhiniḥsarantiḥ; taṁ bhagandaramunmārgiṇamityācakṣate// </l>
                    <l xml:id="Su.2.4.10">[Su.2.4.10] bhavanti cātra --- utpadyate+alparuk śophāt&amp; kṣipraṁ cāpyupaśāmayati/ pāyvantadeśe piḍakā sā jñeyā+anyā bhagandarāt// </l>
                    <l xml:id="Su.2.4.11">[Su.2.4.11] pāyoḥ syād dvyaṅgule deśe gūḍamūlā sarugjvarā/ bhāgandarīti vijñeyā piḍakā+ato viparyayāt// </l>
                    <l xml:id="Su.2.4.12">[Su.2.4.12] yānayānānmalotsargāt kaṇḍūrugdāhaśophavān/ pāyurbhavedrujaḥ kaṭyāṁ pūrvarūpaṁ bhagandare// </l>
                    <l xml:id="Su.2.4.13">[Su.2.4.13] ghorāḥ sādhayituṁ duḥkhāḥ sarva eva bhagandarāḥ/ &amp;teṣvasādhyastridoṣotthaḥ kṣatajaśca bhagandaraḥ// iti suśrutasaṁhitāyāṁ nidānasthāne bhagandaranidānaṁ nāma caturtho+adhyāyaḥ//4// </l>
                </div>
                <div n="5" type="adhyāyaḥ" xml:id="suśrutasaṃhitā-body-div-2-div-5">
                    <head xml:id="suśrutasaṃhitā-body-div-2-div-5-head">pañcamo+adhyāyaḥ/</head>
                    <l xml:id="Su.2.5.1">[Su.2.5.1] athātaḥ kuṣṭhanidānaṁ vyākhyāsyāmaḥ// </l>
                    <l xml:id="Su.2.5.2">[Su.2.5.2] yathovāca bhagavān dhanvantariḥ// </l>
                    <l xml:id="Su.2.5.3">[Su.2.5.3] &amp;mithyāhārācārasya viśeṣādguruviruddhāsātmyājīrṇāhitāśinaḥ snehapītasya vāntasya vā vyāyāmagrāmyadharmasevino grāmyānūpaudakamāṁsāni vā payasā+abhīkṣṇamaśnato yo vā majjatyapsūṣmābhitaptaḥ sahasāchardiṁ vā pratihanti, tasya pittaśleṣmāṇau prakupitau parigṛhyānilaḥ pravṛddhastiryaggāḥ sirāḥ sarprapadya samuddhūya bāhyaṁ mārgaṁ prati samantādvikṣipati, yatra yatra ca doṣo vikṣipto niścarati tatra tatra maṇḍalāni prādurbhavanti, evaṁ samutpannastvaci doṣastatra tatra ca parivṛddhiṁ prāpyāpratikriyamāṇo+abhyantaraṁ pratipadyate dhātūnabhidūṣayan// </l>
                    <l xml:id="Su.2.5.4">[Su.2.5.4] tasya pūrvarūpāṇi tvakpāruṣyamakasmādromaharṣaḥ kaṇḍūḥ svedabāhulyamasvedanaṁ vā+&amp;aṅgapradeśānāṁ svāpaḥ kṣatavisarpaṇamasṛjaḥ kṛṣṇatā ceti// </l>
                    <l xml:id="Su.2.5.5">[Su.2.5.5] tatra sapta mahākuṣṭhāni, ekādaśa kṣudrakuṣṭhāni, evamaṣṭādaśa kuṣṭhāni bhavanti/ tatra mahākuṣṭhānyaruṇodumbararṣya(rkṣa)jihvakapālakākaṇaka@puṇḍarīkadadrukuṣṭhānīti/ kṣudrakuṣṭhānyapi sthūlāruṣkaṁ mahākuṣṭhamekakuṣṭhaṁ carmadalaṁ visarpaḥ parisarpaḥ sidhmaṁ vicarcikā kiṭibhaṁ(maṁ) pāmā cakasā ceti// </l>
                    <l xml:id="Su.2.5.6">[Su.2.5.6] sarvāṇi kuṣṭhāni savātāni sapittāni saśleṣmāṇi sakrimīṇi ca bhavanti, utsannatastu doṣagrahaṇamabhibhavāt// </l>
                    <l xml:id="Su.2.5.7">[Su.2.5.7] tatra vātenāruṇaṁ, pittenodumbararṣya(rkṣa)jihvakapālakākaṇakāni, sleṣmaṇā puṇḍarīkaṁ dadrukuṣṭhaṁ ceti/ teṣāṁ mahattvaṁ kriyāgurutvamuttarottaraṁ dhātvanupraveśādasādhyatvaṁ ceti// </l>
                    <l xml:id="Su.2.5.8">[Su.2.5.8] tatra, vātenāruṇābhāni tanūni visarpīṇi todabhedasvāpayuktānyaruṇāni/ pittena &amp;pakvodumbaraphalākṛtivarṇānyaudumbarāṇi, &amp;ṛṣya(kṣa)jihvāprakāśāni kharāṇi ṛṣya(kṣa)jihvāni, kṛṣṇakapālikāprakāśāni kapālakuṣṭhāni, kākaṇantikāphalasadṛśānyatīva raktakṛṣṇāni kākaṇakāni&amp;; teṣāṁ caturṇāmapyoṣacoṣaparidāhadhūmāyanāni kṣiprotthānaprapākabheditvāni krimijanma ca sāmānyāni liṅgāni/ śleṣmaṇā puṇḍarīkapatraprakāśāni pauṇḍarīkāṇi, atasīpuṣpavarṇāni tāmrāṇi vā visarpīṇi piḍakāvanti ca dadrukuṣṭhāni; tayordvayorapyutsannatā parimaṇḍalatā kaṇḍūścirotthānatvaṁ ceti sāmānyāni rūpāṇi// </l>
                    <l xml:id="Su.2.5.9">[Su.2.5.9] kṣudrakuṣṭhānyata ūrdhvaṁ vakṣyāmaḥ --- &amp;sthūlāni sandhiṣvatidāruṇāni &amp;sthūlāruṣi syuḥ kaṭhinānyarūṁṣi/ tvakkocabhedasvapanāṅgasādāḥ kuṣṭhe mahatpūrvayute &amp;bhavanti// </l>
                    <l xml:id="Su.2.5.10">[Su.2.5.10] kṛṣṇāruṇaṁ yena bhaveccharīraṁ tadekakuṣṭhaṁ pravadanti kuṣṭham&amp;/ syuryena kaṇḍūvyathanauṣacoṣāstaleṣu&amp; taccarmadalaṁ vadanti// </l>
                    <l xml:id="Su.2.5.11">[Su.2.5.11] visarpavat sarpati sarvato yastvagraktamāṁsānyabhibhūya śīghram/ mūrcchāvidāhāratitodapākām kṛtvā visarpaḥ sa bhavedvikāraḥ// </l>
                    <l xml:id="Su.2.5.12">[Su.2.5.12] śanaiḥ śarīre piḍakāḥ &amp;sravantyaḥ sarpanti yāstaṁ parisarpamāhuḥ/ kaṇḍvanvitaṁ śvetamapāyi sidhma&amp; vidyāttanu&amp; prāyaśa ūrdhvakāye// </l>
                    <l xml:id="Su.2.5.13">[Su.2.5.13] rājyo+atikaṇḍvartirujaḥ sarūkṣā bhavanti gātreṣu vicarcikāyām/ kaṇḍūmatī dāharujopapannā vipādikā pādagateyameva// </l>
                    <l xml:id="Su.2.5.14">[Su.2.5.14] yat srāvi vṛttaṁ ghanamugrakaṇḍu tat snigdhakṛṣṇaṁ kiṭibhaṁ(maṁ) vadanti/ &amp;sāsrāvakaṇḍūparidāhakābhiḥ pāmā+aṇukābhiḥ piḍakābhirūhyā// </l>
                    <l xml:id="Su.2.5.15">[Su.2.5.15] sphoṭaiḥ sadāhairati saiva kacchūḥ sphikpāṇipādaprabhavairnirūpyā/ &amp;kaṇḍvanvitā yā piḍakā śarīre saṁsrāvahīnā rakasocyate sā// </l>
                    <l xml:id="Su.2.5.16">[Su.2.5.16] &amp;aruḥ sasidhmaṁ rakasā mahacca yaccaikakuṣṭhaṁ kaphajānyamūni/ vāyoḥ prakopāt parisarpamekaṁ śeṣāṇi pittaprabhavāṇi vidyāt// </l>
                    <l xml:id="Su.2.5.17">[Su.2.5.17] kilāsamapi kuṣṭhavikalpa&amp; eva; tattrividhaṁ vātena, pittena, śleṣmaṇā ceti/ kuṣṭhakilāsayorantaraṁ tvaggatameva kilāsamaparisrāvi ca/ tadvātena maṇḍalamaruṇaṁ paruṣaṁ paridhvaṁsi ca, pittena padmapatrapratīkāśaṁ saparidāhaṁ ca, śleṣmaṇā śvetaṁ snigdhaṁ bahalaṁ kaṇḍūmacca/ teṣu saṁbaddhamaṇḍalamantejātaṁ raktaroma cāsādhyamagnidagdhaṁ ca// </l>
                    <l xml:id="Su.2.5.18">[Su.2.5.18] kuṣṭheṣu tu tvaksaṁkocasvāpasvedaśophabhedakauṇyasvaropaghātā vātena, pākāvadaraṇāṅgulipatanakarṇanāsābhaṅgākṣirāgasattvotpattayaḥ&amp; pittena, kaṇḍūvarṇabhedaśophāsrāvagauravāṇi śleṣmaṇā// </l>
                    <l xml:id="Su.2.5.19">[Su.2.5.19] tatrādibalapravṛttaṁ pauṇḍarīkaṁ kākaṇaṁ cāsādhyam// </l>
                    <l xml:id="Su.2.5.20">[Su.2.5.20] bhavanti cātra --- yathā banaspatirjātaḥ prāpya &amp;kālaprakarṣaṇam/ antarbhūmiṁ vigāheta mūlairvṛṣṭivivardhitaiḥ// </l>
                    <l xml:id="Su.2.5.21">[Su.2.5.21] evaṁ kuṣṭhaṁ samutpannaṁ tvaci kālaprakarṣataḥ/ krameṇa dhātūn vyāpnoti narasyāpratikāriṇaḥ// </l>
                    <l xml:id="Su.2.5.22">[Su.2.5.22] sparśahāniḥ svedanatvamīṣatkaṇḍūśca jāyate/ vaivarṇyaṁ rūkṣabhāvaśca kuṣṭhe tvaci &amp;samāśrite// </l>
                    <l xml:id="Su.2.5.23">[Su.2.5.23] tvaksvāpo romaharṣaśca svedasyābhipravartanam/ kaṇḍūrvipūyakaścaiva kuṣṭhe śoṇitasaṁśrite// </l>
                    <l xml:id="Su.2.5.24">[Su.2.5.24] bāhulyaṁ vaktraśoṣaśca kārkaśyaṁ piḍakodgamaḥ/ todaḥ sphoṭaḥ sthiratvaṁ ca kuṣṭhe māṁsasamāśrite// </l>
                    <l xml:id="Su.2.5.25">[Su.2.5.25] daurgandhyamupadehaśca pūyo+atha krimayastathā/ gātrāṇāṁ bhedanaṁ cāpi kuṣṭhe medaḥsamāśrite// </l>
                    <l xml:id="Su.2.5.26">[Su.2.5.26] nāsābhaṅgo+akṣirāgaśca kṣate ca krimisaṁbhavaḥ/ bhavet svaropaghātaśca hyasthimajjasamāśrite// </l>
                    <l xml:id="Su.2.5.27">[Su.2.5.27] kauṇyaṁ gatikṣayo+aṅgānāṁ saṁbhedaḥ kṣatasarpaṇam/ śukrasthānagate liṅgaṁ prāguktāni tathaiva ca// </l>
                    <l xml:id="Su.2.5.28">[Su.2.5.28] strīpuṁsayoḥ kuṣṭhadoṣādduṣṭaśoṇitaśukrayoḥ/ yadapatyaṁ tayorjātaṁ jñeyaṁ tadapi kuṣṭhitam// </l>
                    <l xml:id="Su.2.5.29">[Su.2.5.29] kuṣṭhamātmavataḥ sādhyaṁ tvagraktapiśitāśritam/ medogataṁ bhavedyāpyamasādhyamata uttaram// </l>
                    <l xml:id="Su.2.5.30">[Su.2.5.30] brahmastrīsajjanavadhaparasvaharaṇādibhiḥ/ karmabhiḥ pāparogasya prāhuḥ kuṣṭhasya saṁbhavam&amp;// </l>
                    <l xml:id="Su.2.5.31">[Su.2.5.31] mriyate yadi kuṣṭhena punarjāte+api gacchati/ gātaḥ kaṣṭarato rogo yathā kuṣṭhaṁ prakīrtitam// </l>
                    <l xml:id="Su.2.5.32">[Su.2.5.32] āhārācārayoḥ proktāmāsthāya mahatīṁ kriyām/ auṣadhīnāṁ viśiṣṭānāṁ tapasaśca niṣevaṇāt/ yastena mucyate jantuḥ sa puṇyāṁ gatimāpnuyāt// </l>
                    <l xml:id="Su.2.5.33">[Su.2.5.33] prasaṅgādgātrasaṁsparśānniśvāsāt sahabhojanāt/ sahaśayyāsanāccāpi vastramālyānulepanāt// </l>
                    <l xml:id="Su.2.5.34">[Su.2.5.34] kuṣṭhaṁ jvaraśca śoṣaśca netrābhiṣyanda eva ca/ aupasargikarogāśca saṁkrāmanti narānnaram// iti suśrutasaṁhitāyāṁ nidānasthāne kuṣṭhanidānaṁ nāma pañcamo+adhyāyaḥ//5// </l>
                </div>
                <div n="6" type="adhyāyaḥ" xml:id="suśrutasaṃhitā-body-div-2-div-6">
                    <head xml:id="suśrutasaṃhitā-body-div-2-div-6-head">ṣaṣṭho+adhyāyaḥ/</head>
                    <l xml:id="Su.2.6.1">[Su.2.6.1] athātaḥ pramehanidānaṁ vyākhyāsyāmaḥ// </l>
                    <l xml:id="Su.2.6.2">[Su.2.6.2] yathovāca bhagavān dhanvantariḥ// </l>
                    <l xml:id="Su.2.6.3">[Su.2.6.3] divāsvapnāvyāyāmālasyaprasaktaṁ śītasnigdhamadhuramedyadravānnapānasevinaṁ puruṣaṁ jānīyāt pramehī bhaviṣyatīti// </l>
                    <l xml:id="Su.2.6.4">[Su.2.6.4] tasya &amp;caivaṁpravṛttasyāparipakvā eva vātapittaśleṣmāṇo yadā medasā sahaikatvamupetya mūtravāhisrotāṁsyanusṛtyādho gatvā bastermukhamāśritya nirbhidyante tadā pramehāñjanayanti// </l>
                    <l xml:id="Su.2.6.5">[Su.2.6.5] teṣāṁ tu pūrvarūpāṇi hastapādataladāhaḥ snigdhapicchilagurutā gātrāṇāṁ madhuraśuklamūtratā tandrā sādaḥ pipāsā durgandhaśca śvāsastālugalajihvādanteṣu malotpattirjaṭilībhāvaḥ keśānāṁ vṛddhiśca nakhānām// </l>
                    <l xml:id="Su.2.6.6">[Su.2.6.6] tatrāvilaprabhūtamūtralakṣaṇāḥ sarva eva pramehā bhavanti// </l>
                    <l xml:id="Su.2.6.7">[Su.2.6.7] sarva eva sarvadoṣasamutthāḥ saha piḍakābhiḥ// </l>
                    <l xml:id="Su.2.6.8">[Su.2.6.8] tatra, &amp;kaphādudakekṣuvālikāsurāsikatāśanairlavaṇapiṣṭasāndraśukraphenamehā daśa sādhyāḥ, doṣadūṣyāṇāṁ samakriyatvāt; pittānnīlaharidrāmlakṣāramañjiṣṭhāśoṇitamehāḥ ṣaḍ yāpyāḥ, doṣadūṣyāṇāṁ viṣamakriyatvāt; vātāt sarpirvasākṣaudrahastimehāścatvāro+asādhyatamāḥ, mahātyayikatvāt// </l>
                    <l xml:id="Su.2.6.9">[Su.2.6.9] tatra vātapittamedobhiranvitaḥ śleṣmā śleṣmapramehāñjanayati, vātakaphaśoṇitamedobhiranvitaṁ pittaṁ pittapramehān, kaphapittavasāmajjamedobhiranvito vāyurvātapramehān// </l>
                    <l xml:id="Su.2.6.10">[Su.2.6.10] tatra, śvetamavedanamudakasadṛśamudakamehī mehati; ikṣurasatulyamikṣuvālikāmehī; surātulyaṁ surāmehī; sarujaṁ sikatānuviddhaṁ sikatāmehī; śanaiḥ sakaphaṁ mṛtsnaṁ śanairmehī; viśadaṁ lavaṇatulyaṁ lavaṇamehī; hṛṣṭaromā piṣṭarasatulyaṁ piṣṭamehī; āvilaṁ sāndraṁ sāndramehī; śukratulyaṁ śukramehī; stokaṁ stokaṁ saphenamacchaṁ phenamehī mehati// </l>
                    <l xml:id="Su.2.6.11">[Su.2.6.11] ata ūrdhvaṁ pittanimittān vakṣyāmaḥ saphenamacchaṁ nīlaṁ nīlamehī mehati; sadāhaṁ haridrābhaṁ haridrāmehī; amlarasagandhamamlamehī; srutakṣārapratimaṁ kṣāramehī; mañjiṣṭhodakaprakāśaṁ mañjiṣṭhāmehī; śoṇitaprakāśaṁ śoṇitamehī mehati// </l>
                    <l xml:id="Su.2.6.12">[Su.2.6.12] ata ūrdhvaṁ vātanimittān vakṣyāmaḥ sarpiḥprakāśaṁ sarpirmehī mehati; vasāprakāśaṁ vasāmehī; kṣaudrarasavarṇaṁ kṣaudramehī; mattamātaṅgavadanuprabandhaṁ&amp; hastimehī mehati// </l>
                    <l xml:id="Su.2.6.13">[Su.2.6.13] &amp;makṣikopasarpaṇamālasyaṁ māṁsopacayaḥ pratiśyāyaḥ śaithilyārocakāvipākāḥ kaphaprasekacchardinidrākāsaśvāsāśceti śleṣmajānāmupadravāḥ; vṛṣaṇayoravadaraṇaṁ bastibhedo meḍhratodo hṛdi śūlamamlīkājvarātīsārārocakā vamathuḥ &amp;paridhūpanaṁ dāho mūrcchā pipāsā nidrānāśaḥ pāṇḍurogaḥ pītaviṇmūtranetratvaṁ ceti paittikānāṁ; hṛdgraho laulyamanidrā stambhaḥ kampaḥ śūlaṁ baddhapurīṣatvaṁ ceti&amp; vātajānām/ evamete viṁśati pramehāḥ sopadravā vyākhyātāḥ// </l>
                    <l xml:id="Su.2.6.14">[Su.2.6.14] tatra vasāmedobhyāmabhipannaśarīrasya tribhirdoṣaiścānugatadhātoḥ pramehiṇo daśa&amp; piḍakā jāyante/ tadyathā śarāvikā, sarṣapikā, kacchapikā, jālinī, vinatā, putriṇī, masūrikā, alajī, vidārikā, vidradhikā ceti// </l>
                    <l xml:id="Su.2.6.15">[Su.2.6.15] śarāvamātrā tadrūpā nimnamadhyā śarāvikā/ gaurasarṣapasaṁsthānā tatpramāṇā ca sārṣapī// </l>
                    <l xml:id="Su.2.6.16">[Su.2.6.16] sadāhā kūrmasaṁsthānā jñeyā kacchapikā budhaiḥ/ jālinī tīvradāhā tu māṁsajālasamāvṛtā&amp;// </l>
                    <l xml:id="Su.2.6.17">[Su.2.6.17] mahatī piḍakā nīlā piḍakā vinatā smṛtā&amp;/ mahatyalpācitā jñeyā piḍakā sā tu putriṇī// </l>
                    <l xml:id="Su.2.6.18">[Su.2.6.18] masūrasamasaṁsthānā jñeyā sā tu masūrikā/ raktā sitā sphoṭavatī dāruṇā tvalajī bhavet// </l>
                    <l xml:id="Su.2.6.19">[Su.2.6.19] vidārīkandavadvṛttā kaṭhinā ca vidārikā/ vidradherlakṣaṇairyuktā jñeyā vidradhikā budhaiḥ// </l>
                    <l xml:id="Su.2.6.20">[Su.2.6.20] gude hṛdi śirasyaṁse pṛṣṭhe marmaṇi cotthitāḥ/ sopadravā &amp;durbalāgreḥ piḍakāḥ parivarjayet// </l>
                    <l xml:id="Su.2.6.21">[Su.2.6.21] kṛtsnaṁ śarīraṁ niṣpīḍya medomajjavasāyutaḥ/ adhaḥ prakramate vayustenāsādhyāstu vātajāḥ// </l>
                    <l xml:id="Su.2.6.22">[Su.2.6.22] pramehapūrvarūpāṇāmākṛtiryatra dṛśyate/ kiṁciccāpyadhikaṁ mūtraṁ taṁ &amp;pramehiṇamādiśet// </l>
                    <l xml:id="Su.2.6.23">[Su.2.6.23] kṛtsnānyardhāni vā yasmin pūrvarūpāṇi mānave/ pravṛttamūtramatyarthaṁ taṁ pramehiṇamādiśet&amp;// </l>
                    <l xml:id="Su.2.6.24">[Su.2.6.24] piḍakāpiḍitaṁ gāḍhamupasṛṣṭamupadravaiḥ/ madhumehinamācaṣṭe sa cāsādhyaḥ prakīrtitaḥ// </l>
                    <l xml:id="Su.2.6.25">[Su.2.6.25] sa cāpi gamanāt sthānaṁ sthānadāsanamicchati/ āsanādvṛṇute śayyāṁ śayanāt &amp;svapnamicchati// </l>
                    <l xml:id="Su.2.6.26">[Su.2.6.26] yathā hi &amp;varṇānāṁ pañcānāmutkarṣāpakarṣakṛtena saṁyogaviśeṣeṇa śabalababhrukapilakapotamecakādīnāṁ varṇānāmanekeṣāmutpattirbhavati, evameva doṣadhātumalāhāraviśeṣeṇotkarṣāpakarṣakṛtena saṁyogaviśeṣeṇa pramehāṇāṁ nānākaraṇaṁ bhavati// </l>
                    <l xml:id="Su.2.6.27">[Su.2.6.27] bhavati cātra sarva eva pramehāstu kālenāpratikurvataḥ&amp;/ madhumehatvamāyānti tadā+asādhyā bhavanti hi// iti suśrutasaṁhitāyāṁ nidānasthāne pramehanidānaṁ nāma ṣaṣṭho+adhyāyaḥ//6// </l>
                </div>
                <div n="7" type="adhyāyaḥ" xml:id="suśrutasaṃhitā-body-div-2-div-7">
                    <head xml:id="suśrutasaṃhitā-body-div-2-div-7-head">saptamo+adhyāyaḥ/</head>
                    <l xml:id="Su.2.7.1">[Su.2.7.1] athāta udarāṇāṁ nidānaṁ vyākhyāsyāmaḥ// </l>
                    <l xml:id="Su.2.7.2">[Su.2.7.2] yathovāca bhagavān dhanvantariḥ// </l>
                    <l xml:id="Su.2.7.3">[Su.2.7.3] dhanvantarirdharmabhṛtāṁ variṣṭho rājarṣirindrapratimo+abhavadyaḥ&amp;/ brahmarṣiputraṁ vinayopapannaṁ śiṣyaṁ śubhaṁ suśrutamanvaśāt saḥ// </l>
                    <l xml:id="Su.2.7.4">[Su.2.7.4] pṛthak samastairapi ceha doṣaiḥ plīhodaraṁ baddhagudaṁ tathaiva/ āgantukaṁ saptamamaṣṭamaṁ ca dakodaraṁ ceti vadanti tāni// </l>
                    <l xml:id="Su.2.7.5">[Su.2.7.5] sudurbalāgnerahitāśanasya saṁśuṣkapūtyannaniṣevaṇādvā/ snehādimithyācaraṇācca jantorvṛddhiṁ gatāḥ koṣṭhamabhiprapannāḥ// </l>
                    <l xml:id="Su.2.7.6">[Su.2.7.6] gulmākṛtivyañjitalakṣaṇāni kurvanti ghorāṇyudarāṇi doṣāḥ/ koṣṭhādupasnehavadannasāro niḥsṛtya duṣṭo+anilaveganunnaḥ// </l>
                    <l xml:id="Su.2.7.7">[Su.2.7.7] tvacaḥ samunnamya śanaiḥ samantādvivardhamāno jaṭharaṁ karoti/ tatpūrvarūpaṁ balavarṇakāṅkṣāvalīvināśo jaṭhare hi rājyaḥ// </l>
                    <l xml:id="Su.2.7.8">[Su.2.7.8] jīrṇāparijñānavidāhavatyo bastau rujaḥ pādagataśca śophaḥ/ saṁgṛhya pārśvodarapṛṣṭhanābhīryadvardhate kṛṣṇasirāvanaddham// </l>
                    <l xml:id="Su.2.7.9">[Su.2.7.9] saśūlamānāhavadugraśabdaṁ satodabhedaṁ pavanātmakaṁ tat/ yaccoṣatṛṣṇājvaradāhayuktaṁ pītaṁ sirā bhānti ca yatra pītāḥ// </l>
                    <l xml:id="Su.2.7.10">[Su.2.7.10] pītākṣiviṇmūtranakhānanasya pittodaraṁ tattvacirābhivṛddhi/ yacchītalaṁ śuklasirāvanaddhaṁ guru sthiraṁ śuklanakhānanasya// </l>
                    <l xml:id="Su.2.7.11">[Su.2.7.11] snigdhaṁ mahacchophayutaṁ sasādaṁ kaphodaraṁ tattu cirābhivṛddhi/ striyo+annapānaṁ nakharomamūtraviḍārtavairyuktamasādhuvṛttāḥ// </l>
                    <l xml:id="Su.2.7.12">[Su.2.7.12] yasmai prayacchantyarayo garāṁśca duṣṭāmbudūṣīviṣasevanādvā/ tenāśu raktaṁ kupitāśca doṣāḥ kurvanti ghoraṁ jaṭharaṁ triliṅgam// </l>
                    <l xml:id="Su.2.7.13">[Su.2.7.13] viśeṣataḥ kupyati dahyate ca sa cāturo mūrcchati saṁprasaktaṁ pāṇḍuḥ kṛśaḥ śuṣyati tṛṣṇayā ca// </l>
                    <l xml:id="Su.2.7.14">[Su.2.7.14] &amp;prakīrtitaṁ dūṣyudaraṁ tu ghoraṁ plīhodaraṁ kīrtayato nibodha/ vidāhyabhiṣyandiratasya jantoḥ praduṣṭamatyarthamasṛk kaphaśca// </l>
                    <l xml:id="Su.2.7.15">[Su.2.7.15] plīhābhivṛddhiṁ satataṁ karoti plīhodaraṁ tat pravadanti tajjñāḥ/ vāme ca pārśve parivṛddhimeti viśeṣataḥ sīdati cāturo+atra// </l>
                    <l xml:id="Su.2.7.16">[Su.2.7.16] mandajvarāgniḥ kaphapittaliṅgairupadrutaḥ kṣīṇabalo+atipāṇḍuḥ/ savyetarasmin yakṛti praduṣṭe jñeyaṁ yakṛddālyudaraṁ tadeva// </l>
                    <l xml:id="Su.2.7.17">[Su.2.7.17] yasyāntramannairupalepibhirvā bālāśmabhirvā &amp;sahitaiḥ pṛthagvā/ saṁcīyate tatra malaḥ sadoṣaḥ krameṇa nāḍyāmiva saṁkaro hi// </l>
                    <l xml:id="Su.2.7.18">[Su.2.7.18] nirudhyate cāsya gude purīṣaṁ nireti kṛcchrādapi cālpamalpam/ hṛnnābhimadhye parivṛddhimeti ta(ya)ccodaraṁ viṭsamagandhikaṁ ca// </l>
                    <l xml:id="Su.2.7.19">[Su.2.7.19] pracchardayan baddhagudī vibhāvyaḥ tataḥ parisrāvyudaraṁ nibodha/ śalyaṁ yadannopahitaṁ tadantraṁ bhinatti yasyāgatamanyathā vā// </l>
                    <l xml:id="Su.2.7.20">[Su.2.7.20] tasmāt sruto+antrāt salilaprakāśaḥ srāvaḥ sravedvai gudatastu bhūyaḥ/nābheradhaścodarameti vṛddhiṁ nistudyate+atīva vidahyate ca// </l>
                    <l xml:id="Su.2.7.21">[Su.2.7.21] etat parisrāvyudaraṁ pradiṣṭaṁ dakodaraṁ kīrtayato nibodha/ yaḥ snehapīto+apyanuvāsito vā vānto virikto+apyathavā nirūḍhaḥ// </l>
                    <l xml:id="Su.2.7.22">[Su.2.7.22] pibejjalaṁ śītalamāśu tasya srotāṁsi duṣyanti hi tadvahāni/ snehopalipteṣvathavā+api teṣu dakodaraṁ pūrvavadabhyupaiti// </l>
                    <l xml:id="Su.2.7.23">[Su.2.7.23] snigdhaṁ mahat saṁparivṛttanābhi bhṛśonnataṁ pūrṇamivāmbunā ca/ yathā dṛtiḥ kṣubhyati kampate ca śabdāyate cāpi &amp;dakodaraṁ tat// </l>
                    <l xml:id="Su.2.7.24">[Su.2.7.24] ādhmānaṁ gamane+aśaktirdaurbalyaṁ durbalāgnitā/ śophaḥ sadanamaṅgānāṁ saṅgo vātapurīṣayoḥ/ dāhastṛṣṇā ca sarveṣu jaṭhareṣu bhavanti hi// </l>
                    <l xml:id="Su.2.7.25">[Su.2.7.25] ante salilabhāvaṁ hi bhajante jaṭharāṇi tu/ sarvāṇyeva parīpākāttadā &amp;tāni vivarjayet// iti suśrutasaṁhitāyāṁ nidānasthāne udaranidānaṁ nāma saptamo+adhyāyaḥ//7// </l>
                </div>
                <div n="8" type="adhyāyaḥ" xml:id="suśrutasaṃhitā-body-div-2-div-8">
                    <head xml:id="suśrutasaṃhitā-body-div-2-div-8-head">aṣṭamo+adhyāyaḥ/</head>
                    <l xml:id="Su.2.8.1">[Su.2.8.1] athāto mūḍhagarbhanidānaṁ vyākhyāsyāmaḥ// </l>
                    <l xml:id="Su.2.8.2">[Su.2.8.2] yathovāca bhagavān dhanvantariḥ// </l>
                    <l xml:id="Su.2.8.3">[Su.2.8.3] grāmyadharmayānavāhanādhvagamanapraskhalanaprapatanaprapīḍānadhāvanābhighātaviṣamaśayanāsanopavāsavegābhighātātirūkṣakaṭutiktabhojanaśokātikṣārasevanātisāravamanavirecanapreṅkholanājīrṇagarbhaśātanaprabhṛtibhirviśeṣairbandhānānmucyate garbhaḥ, phalamiva vṛntabandhanādabhighātaviśeṣaiḥ; sa vimuktabandhano garbhāśayamatikramya yakṛtplīhāntravivarairavasraṁsamānaḥ koṣṭhasaṁkṣobhamāpādayati, tasyā jaṭharasaṁkṣomādvāyurapāno mūḍhaḥ pārśvabastiśīrṣodarayoniśūlānāhamūtrasaṅgānāmanyatamamāpādya garbhaṁ &amp;cyāvayati taruṇaṁ śoṇitasrāveṇa; tameva kadācidvivṛddhamasamyagāgatamapatyapathamanuprāptamanirasyamānaṁ viguṇāpānasaṁmohitaṁ garbhaṁ mūḍhagarbhamityācakṣate// </l>
                    <l xml:id="Su.2.8.4">[Su.2.8.4] tataḥ kīlaḥ&amp; pratikhuro bījakaḥ parigha iti/ tatra ūrdhvabāhuśiraḥpādo yo yonimukhaṁ niruṇaddhi kīla iva sa kīlaḥ; niḥsṛtahastapādaśirāḥ kāyasaṅgī pratikhuraḥ; yo nirgacchatyekaśirobhujaḥ sa bījakaḥ; yastu parigha iva yonimukhamāvṛtya tiṣṭhati sa parighaḥ; iti caturvidho bhavatītyeke bhāṣante/ tattu na samyak; kasmāt sa yadā viguṇānilaprapīḍito+apatyapathamanekadhā prapadyate tadā saṅkhyā hīyate// </l>
                    <l xml:id="Su.2.8.5">[Su.2.8.5] tatra kaściddvābhyāṁ sakthibhyāṁ yonimukhaṁ pratipadyate; kaścidābhugnaikasakthirekena; kaścidābhugnasakthiśarīraḥ sphigdeśena tiryagāgataḥ; kaściduraḥpārśvapṛṣṭhānāmanyatamena yonidvāraṁ pidhāyāvatiṣṭhate; antaḥpārśvāpavṛttaśirāḥ kaścidekena bāhunā; kaścidābhugnaśirā bāhudvayena; kaścidābhugnamadhyo hastapādaśirobhiḥ; kaścidekena sakthnā yonimukhaṁ pratipadyate+apareṇa pāyum; ityaṣṭavidhā mūḍhagarbhagatiruddiṣṭā samāsena// </l>
                    <l xml:id="Su.2.8.6">[Su.2.8.6] tatra dvāvantyāvasādhyau mūḍhagarbhau, śeṣānapi &amp;viparītendriyārthākṣepakayonibhraṁśasṁvaraṇamakkallaśvāsakāsabhramanipīḍitān pariharet// </l>
                    <l xml:id="Su.2.8.7">[Su.2.8.7] &amp;bhavanti cātra kālasya pariṇāmena muktaṁ vṛntādyathā paham/ prapadyate svabhāvena nānyathā patituṁ dhruvam// </l>
                    <l xml:id="Su.2.8.8">[Su.2.8.8] evaṁ kālaprakarṣeṇa mukto nāḍīnibandhanāt/ garbhāśayastho yo garbho jananāya prapadyate// </l>
                    <l xml:id="Su.2.8.9">[Su.2.8.9] kṛmivātābhighātaistu tadevopadrutaṁ phalam/ patatyakāle+api yathā tathā syādgarbhavicyutiḥ// </l>
                    <l xml:id="Su.2.8.10">[Su.2.8.10] ācaturthāttato māsāt prasravedgarbhavicyutiḥ&amp;/ tataḥ sthiraśarīrasya pātaḥ pañcamaṣaṣṭhayoḥ// </l>
                    <l xml:id="Su.2.8.11">[Su.2.8.11] pravidhyati śiro yā tu śītāṅgī nirapatrapā/ nīloddhatasirā hanti sā garbhaṁ sa ca tāṁ tathā// </l>
                    <l xml:id="Su.2.8.12">[Su.2.8.12] garbhāspandanamāvīnāṁ praṇāśaḥ śyāvapāṇḍutā/ bhavatyucchvāsapūtitvaṁ &amp;śūlaṁ cāntarbhṛte śiśau// </l>
                    <l xml:id="Su.2.8.13">[Su.2.8.13] mānasāgantubhirmāturupatāpaiḥ prapīḍitaḥ/ garbho vyāpadyate kukṣau vyādhibhiśca prapīḍitaḥ// </l>
                    <l xml:id="Su.2.8.14">[Su.2.8.14] &amp;bastamāravipannāyāḥ kukṣiḥ praspandate yadi/ tatkṣaṇājjanmakāle taṁ pāṭayitvoddharedbhiṣak// iti suśrutasaṁhitāyāṁ nidānasthāne mūḍhagarbhanidānaṁ nāmāṣṭamo+adhyāyaḥ//8// </l>
                </div>
                <div n="9" type="adhyāyaḥ" xml:id="suśrutasaṃhitā-body-div-2-div-9">
                    <head xml:id="suśrutasaṃhitā-body-div-2-div-9-head">navamo+adhyāyaḥ/</head>
                    <l xml:id="Su.2.9.1">[Su.2.9.1] athāto vidradhīnāṁ nidānaṁ vyākhyāsyāmaḥ// </l>
                    <l xml:id="Su.2.9.2">[Su.2.9.2] yathovāca bhagavān dhanvantariḥ// </l>
                    <l xml:id="Su.2.9.3">[Su.2.9.3] sarvāmaraguruḥ śrīmānnimittāntarabhūmipaḥ/ śiṣyāyovāca nikhilamidaṁ vidradhilakṣaṇam// </l>
                    <l xml:id="Su.2.9.4">[Su.2.9.4] tvagraktamāṁsamedāṁsi pradūṣyāsthisamāśritāḥ/ doṣāḥ śophaṁ śanairghoraṁ janayantyucchritā bhṛśam// </l>
                    <l xml:id="Su.2.9.5">[Su.2.9.5] mahāmūlaṁ rujāvantaṁ vṛttaṁ cā (vā)+apyathavā++āyatam/ tamāhurvidradhiṁ dhīrā vijñeyaḥ sa ca ṣaṅvidhaḥ// </l>
                    <l xml:id="Su.2.9.6">[Su.2.9.6] pṛthagdoṣaiḥ samastaiśca kṣatenāpyasṛjā tathā/ ṣaṇṇāmapi hi teṣāṁ tu lakṣaṇaṁ saṁpravakṣyate// </l>
                    <l xml:id="Su.2.9.7">[Su.2.9.7] kṛṣṇo+aruṇo vā paruṣo bhṛśamatyarthavedanaḥ/ citrotthānaprapākaśca vidradhirvātasaṁbhavaḥ// </l>
                    <l xml:id="Su.2.9.8">[Su.2.9.8] pakvodumbarasaṅkāśaḥ śyāvo vā jvaradāhavān/ kṣiprotthānaprapākaśca vidradhiḥ pittasaṁbhavaḥ// </l>
                    <l xml:id="Su.2.9.9">[Su.2.9.9] śaravasadṛśaḥ pāṇḍuḥ śītaḥ stabdho+alpavedanaḥ/ cirotthānaprapākaśca sakaṇḍuśca kaphotthitaḥ// </l>
                    <l xml:id="Su.2.9.10">[Su.2.9.10] tanupītasitāścaiṣāmāsrāvāḥ kramaśaḥ smṛtāḥ/ nānāvarṇarujāsrāvo ghāṭālo viṣamo mahān// </l>
                    <l xml:id="Su.2.9.11">[Su.2.9.11] viṣamaṁ pacyate cāpi vidradhiḥ sānnipātikaḥ/ taistairbhāvairabhihate kṣate vā+apathyasevinaḥ// </l>
                    <l xml:id="Su.2.9.12">[Su.2.9.12] kṣatoṣmā vāyuvisṛtaḥ saraktaṁ pittamīrayet/ jvarastṛṣṇā ca dāhaśca jāyate tasya dehinaḥ// </l>
                    <l xml:id="Su.2.9.13">[Su.2.9.13] eṣa vidradhirāgantuḥ pittavidradhilakṣaṇaḥ/ kṛṣṇasphoṭāvṛtaḥ śyāvastīvradāharujājvaraḥ&amp;// </l>
                    <l xml:id="Su.2.9.14">[Su.2.9.14] pittavidradhiliṅgastu raktavidradhirucyate/ uktā vidradhayo hyete teṣvasādhyastu sarvajaḥ// </l>
                    <l xml:id="Su.2.9.15">[Su.2.9.15] ābhyantarānatastūrdhvaṁ vidradhīn paricakṣate/ gurvasātmyaviruddhānnaśuṣkasaṁsṛṣṭabhojanāt&amp;// </l>
                    <l xml:id="Su.2.9.16">[Su.2.9.16] ativyavāyavyāyāmavegāghātavidāhibhiḥ/ pṛthak saṁbhūya vā doṣāḥ kupitā gulmarūpiṇam// </l>
                    <l xml:id="Su.2.9.17">[Su.2.9.17] valmīkavatsamunnaddhamantaḥ kurvanti vidradhim/ gude bastimukhe nābhyāṁ kukṣau vaṅkṣaṇayostathā// </l>
                    <l xml:id="Su.2.9.18">[Su.2.9.18] vṛkkayoryakṛti plīhni hṛdaye klomni vā tathā/ teṣāṁ liṅgāni jānīyādbāhyavidradhilakṣaṇaiḥ// </l>
                    <l xml:id="Su.2.9.19">[Su.2.9.19] &amp;āmapakvaiṣaṇīyācca pakvāpakvaṁ vinirdiśet/ adhiṣṭhānaviśeṣeṇa liṅgaṁ śṛṇu viśeṣataḥ// </l>
                    <l xml:id="Su.2.9.20">[Su.2.9.20] gude vātanirodhastu bastau kṛcchrālpamūtratā/ nābhyāṁ hikkā tathā++āṭopaḥ kukṣau mārutakopanam// </l>
                    <l xml:id="Su.2.9.21">[Su.2.9.21] kaṭīpṛṣṭhagrahastīvro vaṅkṣaṇotthe tu vidradhau/ vṛkkayoḥ pārśvasaṅkocaḥ plīhnyucchvāsāvarodhanam// </l>
                    <l xml:id="Su.2.9.22">[Su.2.9.22] sarvāṅgapragrahastīvro hṛdi śūlaśca dāruṇaḥ/ śvāso yakṛti tṛṣṇā ca pipāsā klomaje+adhikā// </l>
                    <l xml:id="Su.2.9.23">[Su.2.9.23] āmo vā yadi vā pakvo mahān vā yadi vetaraḥ/ sarvo marmotthitaścāpi&amp; vidradhiḥ kaṣṭa ucyate// </l>
                    <l xml:id="Su.2.9.24">[Su.2.9.24] nābheruparijāḥ pakvā yāntyūrdhvamitare tvadhaḥ/ jīvatyadho niḥsruteṣu sruteṣūrdhvaṁ na jīvati// </l>
                    <l xml:id="Su.2.9.25">[Su.2.9.25] hṛnnābhibastivarjyā ye teṣu bhinneṣu bāhyataḥ/ jīvet kadācit puruṣo netareṣu kadācana// </l>
                    <l xml:id="Su.2.9.26">[Su.2.9.26] strīṇāmapaprajātānāṁ prajātānāṁ tathā+ahitaiḥ/ dāhajvarakaro ghoro jāyate raktavidradhiḥ// </l>
                    <l xml:id="Su.2.9.27">[Su.2.9.27] api samyakprajātānāmasṛk kāyādaniḥsṛtam/ raktajaṁ vidradhiṁ kuryāt kuksau makkallasaṁjñitam// </l>
                    <l xml:id="Su.2.9.28">[Su.2.9.28] saptāhānnopaśāntaścettato+asau saṁprapacyate/ viśeṣamatha vakṣyāmi spaṣṭaṁ vidradhigulmayoḥ// </l>
                    <l xml:id="Su.2.9.29">[Su.2.9.29] gulmadoṣasamutthānadvidradhergulmakasya ca/ kasmānna pacyate gulmo vidradhiḥ pākameti ca// </l>
                    <l xml:id="Su.2.9.30">[Su.2.9.30] na nibandho+asti gulmānāṁ vidradhiḥ sanibandhanaḥ/ gulmākārāḥ svayaṁ doṣā vidradhirmāṁsaśoṇite// </l>
                    <l xml:id="Su.2.9.31">[Su.2.9.31] vivarānucaro granthirapsu budbudako yathā/ evaṁprakāro gulmastu tasmāt pākaṁ na gacchati// </l>
                    <l xml:id="Su.2.9.32">[Su.2.9.32] māṁsaśoṇitavāhulyāt pākaṁ gacchati vidradhiḥ/ māṁsaśoṇitahīnatvādgulmaḥ pākaṁ na gacchati// </l>
                    <l xml:id="Su.2.9.33">[Su.2.9.33] gulmastiṣṭhati doṣe sve vidradhirmāṁsaśoṇite/ vidradhiḥ pacyate tasmād gulmaścāpi na pacyate// </l>
                    <l xml:id="Su.2.9.34">[Su.2.9.34] hṛnnābhibastijaḥ pakvo varjyo yaśca tridoṣajaḥ/ atha majjaparīpāko ghoraḥ samupajāyate// </l>
                    <l xml:id="Su.2.9.35">[Su.2.9.35] so+asthimāṁsanirodhena dvāraṁ na labhate yadā/ tataḥ sa vyādhinā tena jvalaneneva dahyate// </l>
                    <l xml:id="Su.2.9.36">[Su.2.9.36] asthi(tha) majjoṣmaṇā tena śīryate dahyamānavat/ vikāraḥ śalyabhūto+ayaṁ kleśayedāturaṁ ciram// </l>
                    <l xml:id="Su.2.9.37">[Su.2.9.37] athāsya karmaṇā vyādhirdvāraṁ tu labhate yadā/ tato medaḥpramaṁ snigdhaṁ śuklaṁ śītamatho guru// </l>
                    <l xml:id="Su.2.9.38">[Su.2.9.38] bhinne+asthni niḥsravet&amp; pūyametadasthigataṁ viduḥ/ vidradhiṁ śāstrakuśalāḥ sarvadoṣarujāvaham// iti suśrutasaṁhitāyāṁ nidānasthāne vidradhinidānaṁ nāma navamo+adhyāyaḥ//9// </l>
                </div>
                <div n="10" type="adhyāyaḥ" xml:id="suśrutasaṃhitā-body-div-2-div-10">
                    <head xml:id="suśrutasaṃhitā-body-div-2-div-10-head">daśamo+adhyāyaḥ/</head>
                    <l xml:id="Su.2.10.1">[Su.2.10.1] athāto visarpanāḍīstanaroganidānaṁ vyākhyāsyāmaḥ// </l>
                    <l xml:id="Su.2.10.2">[Su.2.10.2] yathovāca bhagavān dhanvantariḥ// </l>
                    <l xml:id="Su.2.10.3">[Su.2.10.3] tvaṅmāṁsaśoṇitagatāḥ kupitāstu doṣāḥ sarvāṅgasāriṇamihāsthitamātmaliṅgam/ kurvanti &amp;vistṛtamanunnatamāśu śophaṁ taṁ sarvato visaraṇācca visarpamāhuḥ// </l>
                    <l xml:id="Su.2.10.4">[Su.2.10.4] vātātmako+asitamṛduḥ paruṣo+aṅgamardasaṁbhedatodapavanajvaraliṅgayuktaḥ/ gaṇḍairyadā tu viṣamairatidūṣitatvādyuktaḥ sa eva kathitaḥ khalu varjanīyaḥ// </l>
                    <l xml:id="Su.2.10.5">[Su.2.10.5] pittātmako drutagatirjvaradāhapākasphoṭaprabhedabahulaḥ kṣatajaprakāśaḥ/ doṣapravṛddhihatamāṁsasiro yadā syāt srotojakardamanibho na tadā sa sidhyet// </l>
                    <l xml:id="Su.2.10.6">[Su.2.10.6] śleṣmātmakaḥ sarati mandamaśīghrapākaḥ snigdhaḥ sitaśvayathuralparugugrahaṇḍuḥ/ sarvātmakastrividhavarṇarujo+avagāḍhaḥ pakvo na sidhyati ca māṁsasirāpraśātāt&amp;// </l>
                    <l xml:id="Su.2.10.7">[Su.2.10.7] sadyaḥkṣatavraṇamupetya narasya pittaṁ raktaṁ ca doṣabahulasya karoti śoham/ śyāvaṁ salohitamatijvaradāhapākaṁ sphoṭaiḥ kulatthasadṛśairasitaiśca kīrṇam// </l>
                    <l xml:id="Su.2.10.8">[Su.2.10.8] sidhyanti vātakaphapittakṛtā visarpāḥ sarvātmakaḥ kṣatakṛtaśca na siddhimeti/ paittānilāvapi ca darśitapūrvaliṅgau sarve ca marmasu bhavanti hi kṛcchrasādhyāḥ// </l>
                    <l xml:id="Su.2.10.9">[Su.2.10.9] śophaṁ na &amp;pakvamiti pakvamupekṣate yo yo vā vraṇaṁ pracurapūyamasādhuvṛttaḥ/ abhyantaraṁ praviśati pravidārya tasya sthānāni pūrvavihitāni&amp; tataḥ sa pūyaḥ// </l>
                    <l xml:id="Su.2.10.10">[Su.2.10.10] tasyātimātragamanādgatirityataśca nāḍīva yadvahati tena matā tu nāḍī/ doṣaistribirbhavati sā pṛthagekaśaśca saṁmūrcchitairapi ca śalyanimittato+anyā// </l>
                    <l xml:id="Su.2.10.11">[Su.2.10.11] tatrānilāt paruṣasūkṣmamukhī saśūlā phenānuviddhamadhikaṁ sravati kṣapāyām/ tṛṭtāpatodasadanajvarabhedahetuḥ pītaṁ sravatyadhikamuṣṇamahaḥsu pittāt// </l>
                    <l xml:id="Su.2.10.12">[Su.2.10.12] jñeyā kaphādbahughanārjunapicchilāsrā rātrisrutiḥ stimitarukkaṭhinā sakaṇḍūḥ/ doṣadvayābhihitalakṣaṇadarśanena tisro gatīrvyatikaraprabhavāstu vidyāt// </l>
                    <l xml:id="Su.2.10.13">[Su.2.10.13] dāhajvaraśvasanamūrcchanavaktraśoṣā yasyāṁ bhavantyabhihitāni ca lakṣaṇāni/ tāmādiśet pavanapittakaphaprakopādghorāmasukṣayakarīmiva kālarātrim// </l>
                    <l xml:id="Su.2.10.14">[Su.2.10.14] naṣṭaṁ &amp;kathaṁcidanumārgamudīriteṣu sthāneṣu śalyamacireṇa gatiṁ karoti/ sā phenilaṁ mathitamacchamasṛgvimiśramuṣṇaṁ sraveta sahasā sarujā ca nityam// </l>
                    <l xml:id="Su.2.10.15">[Su.2.10.15] yāvatyo gatayo yaiśca kāraṇaiḥ saṁbhavanti hi/ tāvantaḥ stanarogāḥ syuḥ strīṇāṁ taireva hetubhiḥ// </l>
                    <l xml:id="Su.2.10.16">[Su.2.10.16] dhamanyaḥ saṁvṛtadvārāḥ kanyānāṁ stanasaṁśritāḥ/ &amp;doṣāvisaraṇāttāsāṁ na bhavanti stanāmayāḥ// </l>
                    <l xml:id="Su.2.10.17">[Su.2.10.17] tāsāmeva prajātānāṁ garbhiṇīnāṁ ca tāḥ punaḥ/ svabhāvādeva vivṛtā jāyante saṁbhavantyataḥ// </l>
                    <l xml:id="Su.2.10.18">[Su.2.10.18] rasaprasādo madhuraḥ pakvāhāranimittajaḥ/ kṛtsnadehāt stanau prāptaḥ stanyamityabhidhīyate// </l>
                    <l xml:id="Su.2.10.19">[Su.2.10.19] viśasteṣvapi gātreṣu yathā śukraṁ na dṛśyate/ &amp;sarvadehāśritatvācca śukralakṣaṇamucyate// </l>
                    <l xml:id="Su.2.10.20">[Su.2.10.20] tadeva ceṣṭayuvaterdarśanāt smaraṇādapi/ śabdasaṁśravaṇāt sparśāt saṁharṣācca pravartate// </l>
                    <l xml:id="Su.2.10.21">[Su.2.10.21] suprasannaṁ manastatra harṣaṇe heturucyate/ &amp;āhārarasayonitvādevaṁ stanyamapi striyāḥ// </l>
                    <l xml:id="Su.2.10.22">[Su.2.10.22] tadevāpatyasaṁsparśāddarśanāt smaraṇādapi/ grahaṇācca śarīrasya śukravat saṁpravartate// </l>
                    <l xml:id="Su.2.10.23">[Su.2.10.23] sneho nirantarastatra prasrave heturucyate/ tat kaṣāyaṁ bhavedvātāt kṣiptaṁ ca plavate+ambhasi// </l>
                    <l xml:id="Su.2.10.24">[Su.2.10.24] pittādamlaṁ sakaṭukaṁ rājyo+ambhasi ca pītikāḥ/ kaphādghanaṁ picchilaṁ ca jale cāpyavasīdati/ sarvairduṣṭaiḥ sarvaliṅgamabhighātācca duṣyati// </l>
                    <l xml:id="Su.2.10.25">[Su.2.10.25] yat kṣīramudake kṣiptamekībhavati&amp; pāṇḍuram/ madhuraṁ cāvivarṇaṁ ca prasannaṁ tadvinirdiśet// </l>
                    <l xml:id="Su.2.10.26">[Su.2.10.26] sakṣīrau vā+apyadugdhau vā prāpya doṣaḥ stanau striyāḥ/ raktaṁ māṁsaṁ ca sandūṣya stanarogāya kalpate// </l>
                    <l xml:id="Su.2.10.27">[Su.2.10.27] pañcānāmapi teṣāṁ tu hitvā śoṇitavidradhim/ lakṣaṇāni samānāni bāhyavidradhilakṣaṇaiḥ// iti suśrutasaṁhitāyāṁ nidānasthāne visarpanāḍīstanaroganidānaṁ nāma daśamo+adhyāyaḥ//10// </l>
                </div>
                <div n="11" type="adhyāyaḥ" xml:id="suśrutasaṃhitā-body-div-2-div-11">
                    <head xml:id="suśrutasaṃhitā-body-div-2-div-11-head">ekādaśo+adhyāyaḥ//</head>
                    <l xml:id="Su.2.11.1">[Su.2.11.1] athāto granthapacyarbudagalagaṇḍānāṁ nidānaṁ vyākhyāsyāmaḥ// </l>
                    <l xml:id="Su.2.11.2">[Su.2.11.2] yathovāca bhagavān dhanvantariḥ// </l>
                    <l xml:id="Su.2.11.3">[Su.2.11.3] vātādayo māṁsamasṛk ca duṣṭāḥ saṁdūṣya medaśca kaphānuviddham&amp;/ vṛttonnataṁ vigrathitaṁ tu śophaṁ kurvantyato granthiriti pradiṣṭaḥ// </l>
                    <l xml:id="Su.2.11.4">[Su.2.11.4] āyamyate vyathyata&amp; eti todaṁ pratyasyate &amp;kṛtyata eti bhedam/ kṛṣṇo+amṛdurbastirivātataśca binnaḥ sraveccānilajo+asramaccham// </l>
                    <l xml:id="Su.2.11.5">[Su.2.11.5] dandahyate dhūpyati &amp;cūṣyate ca pāpacyate prajvalatīva cāpi/ raktaḥ sapīto+apyathavā+api pittādbhinnaḥ sraveduṣṇamatīva cāsram// </l>
                    <l xml:id="Su.2.11.6">[Su.2.11.6] śīto+avivarṇo+alparujo+atikaṇḍūḥ pāṣāṇavat saṁhananopapannaḥ/ cirābhivṛddhiśca kaphaprakopādbhinnaḥ sravecchuklaghanaṁ ca pūyam// </l>
                    <l xml:id="Su.2.11.7">[Su.2.11.7] śarīravṛddhikṣayavṛddhihāniḥ snigdho mahānalparujo+atikaṇḍūḥ/ medaḥkṛto gacchati cātra bhinne piṇyākasarpiḥpratimaṁ tu medaḥ// </l>
                    <l xml:id="Su.2.11.8">[Su.2.11.8] vyāyāmajātairabalasya taistairākṣipya vāyurhi sirāpratānam/ saṁpīḍya saṅkocya viśoṣya cāpi granthiṁ karotyunnatamāśu vṛttam// </l>
                    <l xml:id="Su.2.11.9">[Su.2.11.9] granthiḥ sirājaḥ sa tu kṛcchrasādhyo bhavedyadi syāt sarujaścalaśca/ aruk sa &amp;evāpyacalo mahāṁśca marmotthitaścāpi vivarjanīyaḥ// </l>
                    <l xml:id="Su.2.11.10">[Su.2.11.10] hanvasthikakṣākṣakabāhusandhimanyāgaleṣūpacitaṁ tu medaḥ/ granthiṁ sthiraṁ vṛttamathāyataṁ vā snigdhaṁ kaphaścālparujaṁ karoti// </l>
                    <l xml:id="Su.2.11.11">[Su.2.11.11] taṁ granthibhistvāmalakāsthimātrairmatsyāṇḍajālapratimaistathā&amp;+anyaiḥ/ ananyavarṇairupacīyamānaṁ cayaprakarṣādapacīṁ vadanti// </l>
                    <l xml:id="Su.2.11.12">[Su.2.11.12] kaṇḍūyutāste+alparujaḥ prabhinnāḥ sravanti naśyanti bhavanti cānye/ medaḥkaphābhyāṁ khalu roga eṣa sudustaro varṣagaṇānubandhī// </l>
                    <l xml:id="Su.2.11.13">[Su.2.11.13] gātrapradeśe kvacideva doṣāḥ saṁmūrcchitā māṁsamabhipradūṣya/ vṛttaṁ sthiraṁ mandarujaṁ mahāntamanalpamūlaṁ ciravṛddhyapākam// </l>
                    <l xml:id="Su.2.11.14">[Su.2.11.14] kurvanti māṁsopacayaṁ tu śophaṁ tamarbudaṁ śāstravido vadanti/ vātena pittena kaphena cāpi raktena māṁsena ca medasā ca// </l>
                    <l xml:id="Su.2.11.15">[Su.2.11.15] tajjāyate tasya ca lakṣaṇāni grantheḥ samānāni sadā bhavanti/ doṣaḥ praduṣṭo rudhiraṁ sirāstu saṁpīḍya saṅkocya gatastvapākam// </l>
                    <l xml:id="Su.2.11.16">[Su.2.11.16] sāsrāvamunnahyati māṁsapiṇḍaṁ māṁsāṅkurairācitamāśuvṛddhim/ sravatyajasraṁ rudhiraṁ praduṣṭamasādhyametadrudhirātmakaṁ syāt// </l>
                    <l xml:id="Su.2.11.17">[Su.2.11.17] raktakṣayopadravapīḍitatvāt pāṇḍurbhavet so+arbudapīḍitastu/ muṣṭiprahārādibhirardite+aṅge māṁsaṁ praduṣṭaṁ prakaroti śopham// </l>
                    <l xml:id="Su.2.11.18">[Su.2.11.18] avedanaṁ snigdhamananyavarṇamapākamaśmopamamapracālyam/ praduṣṭamāṁsasya narasya bāḍhametadbhavenmāṁsaparāyaṇasya// </l>
                    <l xml:id="Su.2.11.19">[Su.2.11.19] māṁsārbudaṁ tvetadasādhyamuktaṁ sādhyeṣvapīmāni vivarjayettu/ saṁprasrutaṁ marmaṇi yacca jātaṁ srotaḥsu vā yacca bhavedacālyam// </l>
                    <l xml:id="Su.2.11.20">[Su.2.11.20] &amp;yajjāyate+anyat khalu pūrvajāte jñeyaṁ tadadhyarbudamarbudajñaiḥ/ yaddvandvajātaṁ yugapat kramādvā dvirarbudaṁ tacca bhavedasādhyam// </l>
                    <l xml:id="Su.2.11.21">[Su.2.11.21] na pākamāyānti kaphādhikatvānmedobahutvācca viśeṣatastu/ doṣasthiratvādgrathanācca teṣāṁ sarvārbudānyeva nisargatastu// </l>
                    <l xml:id="Su.2.11.22">[Su.2.11.22] vātaḥ kaphaścaiva &amp;gale pravṛddhau manye tu saṁsṛtya tathaiva medaḥ/ kurvanti gaṇḍaṁ kramaśaḥ svaliṅgaiḥ samanvitaṁ taṁ galagaṇḍamāhuḥ// </l>
                    <l xml:id="Su.2.11.23">[Su.2.11.23] todānvitaḥ kṛṣṇasirāvanaddhaḥ kṛṣṇo+aruṇo vā pavanātmakastu/ medonvitaścopacitaśca kālādbhavedatisnigdhataro&amp;+arujaśca// </l>
                    <l xml:id="Su.2.11.24">[Su.2.11.24] pāruṣyayuktaściravṛddhyapāko yadṛcchayā pākamiyāt kadācit vairasyamāsyasya ca tasya jantorbhavettathā tālugalapraśoṣaḥ// </l>
                    <l xml:id="Su.2.11.25">[Su.2.11.25] sthiraḥ savarṇo+alparugugrakaṇḍūḥ&amp; śīto mahāṁścāpi kaphātmakastu/ cirābhivṛddhiṁ kurute cirācca prapacyate mandarujaḥ kadācit// </l>
                    <l xml:id="Su.2.11.26">[Su.2.11.26] mādhuryamāsyasya ca tasya jantorbhavettathā tālugalapralepaḥ/ snigdho mṛduḥ pāṇḍuraniṣṭagandho &amp;medaḥkṛto nīrugathātikaṇḍūḥ// </l>
                    <l xml:id="Su.2.11.27">[Su.2.11.27] pralambate+alābuvadalpamūlo &amp;dehānurūpakṣayavṛddhiyuktaḥ/ snigdhāsyatā tasya bhavecca jantorgale+&amp;anuśabdaṁ kurute ca nityam// </l>
                    <l xml:id="Su.2.11.28">[Su.2.11.28] kṛcchrācchvasantaṁ mṛdusarvagātraṁ saṁvatsarātītamarocakārtam/ kṣīṇaṁ ca vaidyo galagaṇḍinaṁ tu bhinnasvaraṁ caiva vivarjayettu// </l>
                    <l xml:id="Su.2.11.29">[Su.2.11.29] nibaddhaḥ śvayathuryasya muṣkavallambate gale/ mahān vā yadi vā hrasvo &amp;galagaṇḍaṁ tamādiśet// iti suśrutasaṁhitāyāṁ nidānasthāne galagaṇḍagaṇḍamālāpacyarbudanidānaṁ nāmaikādaśo+adhyāyaḥ//11// </l>
                </div>
                <div n="12" type="adhyāyaḥ" xml:id="suśrutasaṃhitā-body-div-2-div-12">
                    <head xml:id="suśrutasaṃhitā-body-div-2-div-12-head">dvādaśo+adhyāyaḥ/</head>
                    <l xml:id="Su.2.12.1">[Su.2.12.1] athāto vṛddhyupadaṁśaślīpadānāṁ nidānaṁ vyākhyāsyāmaḥ// </l>
                    <l xml:id="Su.2.12.2">[Su.2.12.2] yathovāca bhagavān dhanvantariḥ// </l>
                    <l xml:id="Su.2.12.3">[Su.2.12.3] vātapittaśleṣmaśoṇitamedomūtrāntranimittāḥ sapta vṛddhayo bhavanti/ tāsāṁ&amp; mūtrāntranimitte vṛddhī vātasamutthe kevalamutpattiheturanyatamaḥ// </l>
                    <l xml:id="Su.2.12.4">[Su.2.12.4] adhaḥ prakupito+anyatamo hi doṣaḥ phalakośavāhinīrabhiprapadya dhamanīḥ phalakoṣayorvṛddhiṁ janayati tāṁ vṛddhimityācakṣate// </l>
                    <l xml:id="Su.2.12.5">[Su.2.12.5] tāsāṁ bhaviṣyatīnāṁ pūrvarūpāṇi bastikaṭīmuṣkameḍhreṣu vedanā mārutanigrahaḥ phalakośaśophaśceti// </l>
                    <l xml:id="Su.2.12.6">[Su.2.12.6] tatrānilaparipūrṇāṁ bastimivātatāṁ paruṣāmanimittānilarujāṁ vātavṛddhimācakṣate; pakvodumbarasaṅkāśāṁ jvaradāhoṣmavatīṁ cāśusamutthānapākāṁ pittavṛddhiṁ; kaṭhināmalpavedanāṁ &amp;śītāṁ kaṇḍūmatīṁ śleṣmavṛddhiṁ; kṛṣṇasphoṭāvṛtāṁ pittavṛddhiliṅgāṁ raktavṛddhiṁ, mṛdusnigdhāṁ kaṇḍūmatīmalpavedanāṁ tālaphalaprakāśāṁ medovṛddhiṁ; mūtrasaṁdhāraṇaśīlasya mūtravṛddhirbhavati, sā gacchato+ambupūrṇā dṛtiriva kṣubhyati mūtrakṛcchravedanāṁ vṛṣaṇayoḥ śvayathuṁ kośayoścāpādayati, tāṁ mūtravṛddhiṁ vidyāt; bhāraharaṇabalavadvigrahavṛkṣaprapatanādibhirāyāsaviśeṣair &amp;vāyurabhipravṛddhaḥ prakupitaśca sthūlāntrasyetarasya&amp; caikadeśaṁ &amp;viguṇamādāyādho gatvā vaṅkṣaṇasandhimupetya granthirūpeṇa sthitvā+apratikriyamāṇe ca kālāntareṇa phalakośaṁ praviśya muṣkaśophamāpādayati, ādhmāto bastirivātataḥ pradīrghaḥ sa śopho bhavati, saśabdamavapīḍitaścordhvamupaiti, vimuktaśca &amp;punarādhmāyate, tāmantravṛddhimasādhyāmityācakṣate// </l>
                    <l xml:id="Su.2.12.7">[Su.2.12.7] tatrātimaithunādatibrahmacaryādvā&amp; tathā+atibrahmacāriṇīṁ cirotsṛṣṭāṁ rajasvalāṁ dīrgharomāṁ karkaśaromāṁ saṅkīrṇaromāṁ nigūḍharomāmalpadvārāṁ mahādvārāmapriyāmakāmāmacaukṣasalilaprakṣālitayonimaprakṣālitayoniṁ yonirogopasṛṣṭāṁ svabhāvato vā duṣṭayoniṁ viyoniṁ vā nārīmatyarthamupasevamānasya tathā karajadaśanaviṣaśūkanipātanādbandhanāddhastābhighātāccatuṣpadīgamanādacaukṣasalilaprakṣālanādavapīḍanācchrukravegavighāraṇānmaithunānte vā+&amp;aprakṣālanādibhirmeḍhramāgamya prakupitā doṣāḥ kṣate+akṣate vā śvayathumupajanayanti, tamupadaṁśamityācakṣate// </l>
                    <l xml:id="Su.2.12.8">[Su.2.12.8] sa pañcavidhastribhirdoṣaiḥ pṛthak samastairasṛjā &amp;ceti// </l>
                    <l xml:id="Su.2.12.9">[Su.2.12.9] tatra vātike pāruṣyaṁ tvakparipuṭanaṁ stabdhameḍhratā paruṣaśophatā vividhāśca&amp; vātavedanāḥ; paittike jvaraḥ śvayathuḥ pakvoḍumbarasaṅkāśastīvradāhaḥ kṣiprapākaḥ pittavedanāśca; ślaiṣmike śvayathuḥ kaṇḍūmān kaṭhinaḥ snigdhaḥ śleṣmavedanāśca; raktaje kṛṣṇasphoṭaprādurbhāvo+atyarthamasṛkpravṛttiḥ pittaliṅgānyatyarthaṁ jvaradāhau śoṣaśca, yāpyaścaiva kadācit; sarvaje sarvaliṅgadarśanamavadaraṇaṁ ca śephasaḥ kṛmiprādurbhāvo maraṇaṁ ceti// </l>
                    <l xml:id="Su.2.12.10">[Su.2.12.10] kupitāstu doṣā vātapittaśleṣmāṇo+adhaḥprapannā vaṅkṣaṇorujānujaṅghāsvavatiṣṭhamānāḥ kālāntareṇa pādamāśritya śanaiḥ śophaṁ janayanti, taṁ &amp;ślīpadamityācakṣate/ tattrividhaṁ vātapittakaphanimittamiti// </l>
                    <l xml:id="Su.2.12.11">[Su.2.12.11] tatra vātajaṁ kharaṁ kṛṣṇaṁ paruṣamanimittānilarujaṁ parisphuṭati ca bahuśaḥ; pittajaṁ tu pītāvabhāsamīṣanmṛdu jvaradāhaprāyaṁ ca; śleṣmajaṁ tu śvetaṁ snigdhāvabhāsaṁ mandavedānaṁ bhārikaṁ mahāgranthikaṁ kaṇṭakairupacitaṁ ca// </l>
                    <l xml:id="Su.2.12.12">[Su.2.12.12] tatra saṁvatsarātītamatimahadvalmīkajātaṁ prasṛtamiti varjanīyāni// </l>
                    <l xml:id="Su.2.12.13">[Su.2.12.13] bhavanti cātra trīṇyapyetāni jānīyācchlīpadāni kaphocchrayāt/ gurutvaṁ ca mahattvaṁ ca yasmānnāsti vinā kaphāt// </l>
                    <l xml:id="Su.2.12.14">[Su.2.12.14] purāṇodakabhūyiṣṭhāḥ sarvartuṣu ca śītalāḥ/ ye deśāsteṣu jāyante ślīpadāni viśeṣataḥ// </l>
                    <l xml:id="Su.2.12.15">[Su.2.12.15] pādavaddhastayoścāpi ślīpadaṁ jāyate nṛṇām/ karṇākṣināsikauṣṭheṣu kecidicchanti tadvidaḥ// iti suśrutasaṁhitāyāṁ nidānasthāne vṛddhyupadaṁśaślīpadanidānaṁ nāma dvādaśo+adhyāyaḥ//12// </l>
                </div>
                <div n="13" type="adhyāyaḥ" xml:id="suśrutasaṃhitā-body-div-2-div-13">
                    <head xml:id="suśrutasaṃhitā-body-div-2-div-13-head">trayodaśo+adhyāyaḥ/</head>
                    <l xml:id="Su.2.13.1">[Su.2.13.1] athātaḥ kṣudrarogāṇāṁ nidānaṁ vyākhyāsyāmaḥ// </l>
                    <l xml:id="Su.2.13.2">[Su.2.13.2] yathovāca bhagavān dhanvantariḥ// </l>
                    <l xml:id="Su.2.13.3">[Su.2.13.3] samāsena catuścatvāriṁśat kṣudrarogā bhavanti/ tadyathā ajagallikā yavaprakhyā andhālajī vivṛtā kacchapikā valmīakaṁ indravṛddhā panasikā pāṣāṇagardabhaḥ jālagardabhaḥ kakṣā visphoṭakaḥ agnirohiṇī cippaṁ kunakhaḥ anuśayī vidārikā śarkarārbudaṁ pāmā vicarcikā rakasā pādadārikā kadaraṁ alasendraluptau dāruṇakaḥ aruṁṣikā palitaṁ masūrikā yauvanapiḍakā padminīkaṇṭakaḥ jatumaṇiḥ maśakaḥ carmakīlaḥ tilakālakaḥ nyacchaṁ vyaṅgaḥ parivartikā avapāṭikā niruddhaprakaśaḥ saṁniruddhagudaḥ ahipūtanaṁ vṛṣaṇakacchraḥ gudabhraṁśaśceti// </l>
                    <l xml:id="Su.2.13.4">[Su.2.13.4] snigdhā savarṇā grathitā nīrujāa mudrasannibhā/ kaphavātotthitā jñeyā bālānāmajagallikā// </l>
                    <l xml:id="Su.2.13.5">[Su.2.13.5] yavākārā sukaṭhinā grathitā māṁsasaṁśritā/ piḍakā śleṣmavātābhyāṁ yavaprakhyeti socyate// </l>
                    <l xml:id="Su.2.13.6">[Su.2.13.6] ghanamavaktrāṁ piḍakāmunnatāṁ parimaṇḍalām/ andhālajīmalpapūyāṁ tāṁ vidyāt kaphavātajām// </l>
                    <l xml:id="Su.2.13.7">[Su.2.13.7] vivṛtāsyāṁ mahādāhāṁ pakvodumbarasannibhām/ vivṛtāmiti tāṁ vidyāt pittotthāṁ parimaṇḍalām// </l>
                    <l xml:id="Su.2.13.8">[Su.2.13.8] grathitāḥ pañca vā ṣaḍvā dāruṇāḥ kacchaponnatāḥ/ kaphānilābhyāṁ piḍakā jñeyā kacchapikā budhaiḥ// </l>
                    <l xml:id="Su.2.13.9">[Su.2.13.9] pāṇipādatale sandhau grīvāyāmūrdhvajatruṇi/ granthirvalmīkavadyastu śanaiḥ samupacīyate// </l>
                    <l xml:id="Su.2.13.10">[Su.2.13.10] todakledaparīdāhakaṇḍūmadbhirmukhairvṛtaḥ/ vyādhirvalmīka ityeṣa kaphapittānilidbhavaḥ// </l>
                    <l xml:id="Su.2.13.11">[Su.2.13.11] &amp;padmāpuṣkaravanmadhye piḍakābhiḥ samācitām/ indravṛddhāṁ tu tāṁ vidyādvātapittotthitāṁ bhiṣak// </l>
                    <l xml:id="Su.2.13.12">[Su.2.13.12] maṇḍalaṁ vṛttamutsannaṁ saraktaṁ piḍakācitam/ rujākarīṁ gadarbhikāṁ tāṁ vidyādvātapittajām/ &amp;karṇau pari samantādvā pṛṣṭhe vā piḍakograruk/ śālūkavatpanasikāṁ tāṁ vidyācchleṣmavātajām// </l>
                    <l xml:id="Su.2.13.13">[Su.2.13.13] hanusandhau samudbhūtaṁ śophamalparujaṁ sthiram/ &amp;pāṣāṇagardabhaṁ vidyādbalāsapavanātmakam// </l>
                    <l xml:id="Su.2.13.14">[Su.2.13.14] visarpavat sarpati &amp;yo dāhajvarakarastanuḥ/ apākaḥ śvayathuḥ pittāt sa jñeyo jālagardabhaḥ// </l>
                    <l xml:id="Su.2.13.15">[Su.2.13.15] piḍikāmuttamāṅgasthāṁ vṛttāmugrarujājvarām/ sarvātmakāṁ sarvaliṅgāṁ jānīyādirivellikām// </l>
                    <l xml:id="Su.2.13.16">[Su.2.13.16] bāhupārśvāṁsakakṣāsu kṛṣṇasphoṭāṁ savedanām/ pittaprakopasaṁbhūtāṁ kakṣāmiti vinirdiśet// </l>
                    <l xml:id="Su.2.13.17">[Su.2.13.17] ekāmevaṁvidhāṁ dṛṣṭvā piṭikāṁ sphoṭasannibhām/ tvaggatāṁ pittakopena gandhanāmāṁ pracakṣate// </l>
                    <l xml:id="Su.2.13.18">[Su.2.13.18] agnidagdhanibhāḥ sphoṭāḥ sajvarāḥ pittaraktataḥ/ kvacit sarvatra vā dehe smṛtā visphoṭakā iti// </l>
                    <l xml:id="Su.2.13.19">[Su.2.13.19] kakṣābhāgeṣu ye sphoṭā jāyante māṁsadāru(ra)ṇāḥ/ antardāhajvarakarā dīptapāvakasannibhāḥ// </l>
                    <l xml:id="Su.2.13.20">[Su.2.13.20] saptāhādvā daśāhādvā pakṣādvā ghnanti mānavam/ tāmagnirohiṇīṁ vidyādasādhyāṁ sannipātataḥ// </l>
                    <l xml:id="Su.2.13.21">[Su.2.13.21] nakhamāṁsamadhiṣṭhāya pittaṁ vātaśca vedanām&amp;/ karoti dāhapākau ca taṁ vyādhiṁ cippamādiśet// </l>
                    <l xml:id="Su.2.13.22">[Su.2.13.22] tadevākṣatarogākhyaṁ tathopanakhamityapi&amp;/ abhighātāt praduṣṭo yo nakho rūkṣo+asitaḥ kharaḥ// </l>
                    <l xml:id="Su.2.13.23">[Su.2.13.23] bhavettaṁ kunakhaṁ vidyāt kulīnamiti saṁjñitam/ gambhīrāmalpasaṁrambhāṁ savarṇāmuparisthitām// </l>
                    <l xml:id="Su.2.13.24">[Su.2.13.24] kaphādantaḥprapākāṁ tāṁ vidyādanuśayīṁ &amp;bhiṣak/ vidārīkandavadvṛttāṁ kakṣāvaṅkṣaṇasandhiṣu// </l>
                    <l xml:id="Su.2.13.25">[Su.2.13.25] raktāṁ vidārikāṁ vidyāt sarvajāṁ sarvalakṣaṇām&amp;/ prāpya māṁsasirāsnāyu śleṣmā medastathā+anilaḥ// </l>
                    <l xml:id="Su.2.13.26">[Su.2.13.26] granthiṁ kurvanti bhinno+asau madhusarpirvasānimam/ &amp;sravatyāsrāvamatyarthaṁ tatra vṛddhiṁ &amp;gato+anilaḥ// </l>
                    <l xml:id="Su.2.13.27">[Su.2.13.27] māṁsaṁ viśoṣya grathitāṁ śarkarāṁ &amp;janayet punaḥ/ durgandhaṁ klinnamatyrthaṁ nānāvarṇaṁ tataḥ sirāḥ// </l>
                    <l xml:id="Su.2.13.28">[Su.2.13.28] sravanti sahasā raktaṁ tadvidyāccharkarārbudam/ pāmāvicarcyau kuṣṭheṣu rakasā ca prakīrtitā// </l>
                    <l xml:id="Su.2.13.29">[Su.2.13.29] parikramaṇaśīlasya vāyuratyartharūkṣayoḥ/ pādayoḥ kurute dārīṁ sarujāṁ talasaṁśritaḥ// </l>
                    <l xml:id="Su.2.13.30">[Su.2.13.30] śarkaronmathite pāde kṣate vā kaṇṭakādibhiḥ/ &amp;medoraktānugaiścaiva doṣairvā jāyate nṛṇām// </l>
                    <l xml:id="Su.2.13.31">[Su.2.13.31] sakīlakaṭhino granthirnimnamadhyonnato+api vā/ kolamātraḥ saruk srāvī jāyate kadarastu saḥ// </l>
                    <l xml:id="Su.2.13.32">[Su.2.13.32] klinnāṅgulyantarau pādau kaṇḍūdāharuganvitau/ duṣṭakardamasaṁsparśādalasaṁ taṁ vinirdiśet// </l>
                    <l xml:id="Su.2.13.33">[Su.2.13.33] romakūpānugaṁ pittaṁ vātena saha mūrcchitam/ pracyāvayati romāṇi tataḥ śleṣmā saśoṇitaḥ// </l>
                    <l xml:id="Su.2.13.34">[Su.2.13.34] ruṇaddhi romakūpāṁstu tato+anyeṣāmasaṁbhavaḥ/ tadindraluptaṁ khālityaṁ rujyeti ca vibhāvyate// </l>
                    <l xml:id="Su.2.13.35">[Su.2.13.35] dāruṇā kaṇḍurā rūkṣā keśabhūmiḥ prapāṭyate/ kaphavātaprakopeṇa vidyāddāruṇakaṁ tu tam// </l>
                    <l xml:id="Su.2.13.36">[Su.2.13.36] arūṁṣi bahuvaktrāṇi bahukledīni mūrdhani/ kaphāsṛkkṛmikopena&amp; nṛṇāṁ vidyādaruṁṣikām// </l>
                    <l xml:id="Su.2.13.37">[Su.2.13.37] krodhaśokaśramakṛtaḥ śarīroṣmā śirogataḥ/ pittaṁ ca keśān pacati palitaṁ tena jāyate// </l>
                    <l xml:id="Su.2.13.38">[Su.2.13.38] dāhajvararujāvantastāmrāḥ sphoṭāḥ sapītakāḥ&amp;/ gātreṣu vadane cāntarvijñeyāstā masūrikāḥ// </l>
                    <l xml:id="Su.2.13.39">[Su.2.13.39] śālmalīkaṇṭakaprakhyāḥ kaphamārutaśoṇitaiḥ/ jāyante piḍakā yūnaṁ vaktre &amp;yā mukhadūṣikāḥ// </l>
                    <l xml:id="Su.2.13.40">[Su.2.13.40] kaṇṭakairācitaṁ &amp;vṛttaṁ kaṇḍūmat pāṇḍumaṇḍalam/ padminīkaṇṭakaprakhyaistadākhyaṁ kaphavātajam// </l>
                    <l xml:id="Su.2.13.41">[Su.2.13.41] nīrujaṁ samamutsannaṁ maṇḍalaṁ kapharaktajam/ sahajaṁ &amp;raktamīṣacca ślakṣṇaṁ jatumaṇiṁ viduḥ// </l>
                    <l xml:id="Su.2.13.42">[Su.2.13.42] avedanaṁ sthiraṁ caiva yasya gātreṣu dṛśyate/ māṣavatkṛṣṇamutsannamanilānmaṣakaṁ vadet// </l>
                    <l xml:id="Su.2.13.43">[Su.2.13.43] kṛṣṇāni tilamātrāṇi nīrujāni samāni ca/ vātapittakaphocchoṣāttān&amp; vidyāttilakālakān// </l>
                    <l xml:id="Su.2.13.44">[Su.2.13.44] maṇḍalaṁ mahadalpaṁ vā yadi vā sitam/ sahajaṁ nīrujaṁ gātre nyacchamityabhidhīyate// </l>
                    <l xml:id="Su.2.13.45">[Su.2.13.45] samutthānanidānābhyāṁ carmakīlaṁ prakīrtitam/ krodhāyāsaprakupito vāyuḥ pittena saṁyutaḥ// </l>
                    <l xml:id="Su.2.13.46">[Su.2.13.46] sahasā mukhamāgatya maṇḍalaṁ visṛjatyataḥ/ nīrujaṁ tanukaṁ śyāvaṁ mukhe vyaṅgaṁ tamādiśet// </l>
                    <l xml:id="Su.2.13.47">[Su.2.13.47] kṛṣṇamevaṁguṇaṁ gātre mukhe vā nīlikāṁ viduḥ/ mardanāt pīḍanāccāti tathaivāpyabhighātataḥ/ meḍhracarma yadā vāyurbhajate sarvataścaraḥ// </l>
                    <l xml:id="Su.2.13.48">[Su.2.13.48] tadā vātopasṛṣṭaṁ tu carma pratinivartate/ maṇeradhastāt kośaśca granthirūpeṇa lambate// </l>
                    <l xml:id="Su.2.13.49">[Su.2.13.49] savedanaḥ sadāhaśca pākaṁ ca vrajati kvacit/ mārutāgantusaṁbhūtāṁ vidyāttāṁ &amp;privartikām// </l>
                    <l xml:id="Su.2.13.50">[Su.2.13.50] sakaṇḍūḥ kaṭhinā cāpi saiva śleṣmasamutthitā/ &amp;alpīyaḥkhāṁ yadā harṣādbālāṁ gacchet striyaṁ naraḥ// </l>
                    <l xml:id="Su.2.13.51">[Su.2.13.51] hastābhighātādathavā carmaṇyudvartite balāt/ mardanātpīḍanādvā+api śukravegavighātataḥ// </l>
                    <l xml:id="Su.2.13.52">[Su.2.13.52] yasyāvapāṭhyate carma tāṁ vidyādavapāṭikām/ vātopasṛṣṭamevaṁ tu carma saṁśrayate maṇim// </l>
                    <l xml:id="Su.2.13.53">[Su.2.13.53] maṇiścarmopanaddhastu&amp; mūtrasroto ruṇaddhi ca/ niruddhaprakaśe tasminmandaghāramavedanam&amp;// </l>
                    <l xml:id="Su.2.13.54">[Su.2.13.54] mūtraṁ pravartate jantormaṇirna&amp; ca vidīryate/ niruddhaprakaśaṁ vidyāddurūḍhāṁ&amp; cāvapāṭikām// </l>
                    <l xml:id="Su.2.13.55">[Su.2.13.55] vegasaṁghāraṇādvāyurvihato gudamāśritaḥ/ niruṇaddhi mahatsrotaḥ sūkṣmadvāraṁ karoti ca// </l>
                    <l xml:id="Su.2.13.56">[Su.2.13.56] mārgasya saukṣmyāt kṛcchreṇa purīṣaṁ tasya gacchati/ sanniruddhagudaṁ vyādhimenaṁ vidyāt sudustaram// </l>
                    <l xml:id="Su.2.13.57">[Su.2.13.57] śakṛnmūtrasamāyukte+adhaute+apāne śiśorbhavet/ svinnasyāsnāpyamānasya kaṇḍū raktakaphodbhavā// </l>
                    <l xml:id="Su.2.13.58">[Su.2.13.58] kaṇḍūyanāttataḥ kṣipraṁ sphoṭāḥ srāvaśca jāyate/ ekībhūtaṁ vraṇairghoraṁ taṁ vidyādahipūtanam// </l>
                    <l xml:id="Su.2.13.59">[Su.2.13.59] snānotsādanahīnasya malo vṛṣṇasaṁśritaḥ/ yadā praklidyate svedāt kaṇḍūṁ saṁjanayettadā// </l>
                    <l xml:id="Su.2.13.60">[Su.2.13.60] tatra kaṇḍūyanāt kṣipraṁ sphoṭāḥ srāvaśca jāyate/ prāhurvṛṣaṇakacchūṁ tāṁ śleṣmaraktaprakopajām// </l>
                    <l xml:id="Su.2.13.61">[Su.2.13.61] pravāhaṇātisārābhyāṁ nirgacchati gudaṁ bahiḥ/ rūkṣadurbaladehasya taṁ gudabhraṁśamādiśet&amp;// iti suśrutasaṁhitāyāṁ nidānasthāne kṣudraroganidānaṁ nāma trayodaśo+adhyāyaḥ//13// </l>
                </div>
                <div n="14" type="adhyāyaḥ" xml:id="suśrutasaṃhitā-body-div-2-div-14">
                    <head xml:id="suśrutasaṃhitā-body-div-2-div-14-head">caturdaśo+adhyāyaḥ/</head>
                    <l xml:id="Su.2.14.1">[Su.2.14.1] athātaḥ śūkadoṣanidānaṁ vyākhyāsyāmaḥ// </l>
                    <l xml:id="Su.2.14.2">[Su.2.14.2] yathovāca bhagavān dhanvantariḥ// </l>
                    <l xml:id="Su.2.14.3">[Su.2.14.3] liṅgavṛddhimicchatāmakramapravṛttānāṁ śūkadoṣanimittā daśa cāṣṭau ca vyādhayo jāyante/ tadyathā sarṣapikā aṣṭhīlikā grathitaṁ kumbhīkā alajī mṛditaṁ saṁmūḍhapiḍakā avamanthaḥ puṣkarikā sparśahāniḥ uttamā śataponakaḥ tvakpākaḥ śoṇitārbudaṁ māṁsārbudaṁ māṁsapākaḥ vidradhiḥ tilakālakaśceti// </l>
                    <l xml:id="Su.2.14.4">[Su.2.14.4] gaurasarṣapatulyā tu śūkadurbhagnahetukā/ piḍakā kapharaktābhyāṁ jñeyā sarṣapikā budhaiḥ// </l>
                    <l xml:id="Su.2.14.5">[Su.2.14.5] kaṭhinā viṣamairantairmārutasya prakopataḥ/ śūkaistu &amp;viṣasaṁbhugnaiḥ piḍakā+aṣṭhīlikā bhavet&amp;// </l>
                    <l xml:id="Su.2.14.6">[Su.2.14.6] śūkairyat pūritaṁ śaśvadgrathitaṁ &amp;tat kaphotthitam/ kumbhīkā raktapittotthā jāmbavāsthinibhā+aśubhā// </l>
                    <l xml:id="Su.2.14.7">[Su.2.14.7] &amp;alajīlakṣaṇairyuktāmalajīṁ ca vitarkayet/ mṛditaṁ pīḍitaṁ yattu saṁrabdhaṁ vāyukopataḥ// </l>
                    <l xml:id="Su.2.14.8">[Su.2.14.8] pāṇibhyāṁ bhṛśasaṁmūḍhe saṁmūḍhapiḍakā bhavet/ dīrghā bahvyaśca piḍakā dīryante madhyatastu yāḥ// </l>
                    <l xml:id="Su.2.14.9">[Su.2.14.9] so+avamanthaḥ kaphāsṛgbhyāṁ vedanāromaharṣakṛt/ pittaśoṇitasaṁbhūtā piḍakā piḍakācitā// </l>
                    <l xml:id="Su.2.14.10">[Su.2.14.10] &amp;padmapuṣkarasṁsthānā jñeyā puṣkariketi sā/ janayet sparśahāniṁ tu śoṇitaṁ śūkadūpitam// </l>
                    <l xml:id="Su.2.14.11">[Su.2.14.11] mudgamāṣopamā raktā piḍakā raktapittajā/ &amp;uttamaiṣā tu vijñeyā śūkājīrṇanimittajā// </l>
                    <l xml:id="Su.2.14.12">[Su.2.14.12] &amp;chidrairaṇumukhairvastu citaṁ yasya samantataḥ/ vātaśoṇitajo vyādhirvijñeyaḥ śataponakaḥ// </l>
                    <l xml:id="Su.2.14.13">[Su.2.14.13] pittaraktakṛto&amp; jñeyastvakpāko jvaradāhavān/ kṛṣṇaiḥ sphoṭaiḥ saraktaiśca piḍakābhiśca pīḍitam&amp;/ yasya vastu rujaścogrā jñeyaṁ tacchoṇitārbudam// </l>
                    <l xml:id="Su.2.14.14">[Su.2.14.14] māṁsadoṣeṇa jānīyādarbudaṁ māṁsasaṁbhavam/ śīryante yasya māṁsāni yatra sarvāśca vedanāḥ// </l>
                    <l xml:id="Su.2.14.15">[Su.2.14.15] vidyāttaṁ māṁsapākaṁ tu sarvadoṣakṛtaṁ bhiṣak/ vidradhiṁ sannipātena yathoktamabhinirdiśet// </l>
                    <l xml:id="Su.2.14.16">[Su.2.14.16] kṛṣṇāni citrāṇyathavā śūkāni saviṣāṇi ca/ pātitāni pacantyāśu meḍhraṁ niravaśeṣataḥ// </l>
                    <l xml:id="Su.2.14.17">[Su.2.14.17] kālāni bhūtvā māṁsāni śīryante yasya dehinaḥ/ sannipātasamutthānaṁ taṁ vidyāttilakālakam// </l>
                    <l xml:id="Su.2.14.18">[Su.2.14.18] tatra māṁsārbudaḥ yacca māṁsapākaśca yaḥ smṛtaḥ/ vidradhiśca na sidhyanti ye ca syustilakālakāḥ// iti suśrutasaṁhitāyāṁ nidānasthāne śūkadoṣanidānaṁ nāma caturdaśo+adhyāyaḥ//14// </l>
                </div>
                <div n="15" type="adhyāyaḥ" xml:id="suśrutasaṃhitā-body-div-2-div-15">
                    <head xml:id="suśrutasaṃhitā-body-div-2-div-15-head">pañcadaśo+adhyāyaḥ/</head>
                    <l xml:id="Su.2.15.1">[Su.2.15.1] athāto bhagnānāṁ nidānaṁ vyākhyāsyāmaḥ// </l>
                    <l xml:id="Su.2.15.2">[Su.2.15.2] yathovāca bhagavān dhanvantariḥ// </l>
                    <l xml:id="Su.2.15.3">[Su.2.15.3] patanapīḍanaprahārakṣepaṇavyālamṛgadaśanaprabhṛtibhirabhighātaviśeṣairanekavidhamasthnāṁ &amp;bhaṅgamupadiśanti// </l>
                    <l xml:id="Su.2.15.4">[Su.2.15.4] &amp;tatra bhaṅga(gna)jātamanekavidhamanusāryamāṇaṁ dvividhamevopapadyate sandhimukataṁ kāṇḍabhagnaṁ ca/ tatra ṣaḍvidhaṁ sandhimuktaṁ dvādaśavidhaṁ kāṇḍabhagnaṁ bhavati// </l>
                    <l xml:id="Su.2.15.5">[Su.2.15.5] tatra sandhimuktam utpiṣṭaṁ viśliṣṭaṁ vivartitam avakṣiptam atikṣiptaṁ tiryakkṣiptamiti ṣaḍvidham// </l>
                    <l xml:id="Su.2.15.6">[Su.2.15.6] tatra prasāraṇākuñcanavivartanākṣepaṇāśaktirugrarujatvaṁ sparśāsahatvaṁ ceti sāmānyaṁ sandhimuktalakṣaṇamuktam// </l>
                    <l xml:id="Su.2.15.7">[Su.2.15.7] vaiśeṣikaṁ tūtpiṣṭe sandhāvumayataḥ śopho vedanāprādurbhāvo viśeṣataśca nānāprakārā vedanā rātrau prādurbhavanti; viśliṣṭe+alpaḥ śopho vedanāsātatyaṁ sandhivikriyā ca; vivartite tu sandhipārśvāpagamanādviṣamāṅgatā vedanā ca; avakṣipte sandhiviśleṣastīvrarujatvaṁ ca; atikṣipte dvayoḥ sandhyasthnoratikrāntatā vedanā ca; tiryakkṣipte tvekāsthipārśvāpagamanamatyarthaṁ vedanā ceti// </l>
                    <l xml:id="Su.2.15.8">[Su.2.15.8] kāṇḍabhagnamata ūrdhvaṁ vakṣyāmaḥ karkaṭakam aśvakarṇaṁ cūrṇitaṁ piccitam asthicchallitaṁ kāṇḍabhagnaṁ majjānugatam atipātitaṁ vakraṁ chinnaṁ pāṭitaṁ sphuṭitamiti dvādaśavidham// </l>
                    <l xml:id="Su.2.15.9">[Su.2.15.9] &amp;śvayathubāhulyaṁ spandanavivartanasparśāsahiṣṇutvamavapīḍyamāne śabdaḥ srastāṅgatā vividhavedanāprādurbhāvaḥ sarvāsvavasthāsu na śarmalābha iti samāsena kāṇḍabhagnalakṣaṇamuktam// </l>
                    <l xml:id="Su.2.15.10">[Su.2.15.10] viśeṣastu saṁmūḍhamubhayato+asthi madhye bha(la)gnaṁ granthirivonnataṁ karkaṭakam aśvakarṇavadudgatamaśvakarṇakaṁ, &amp;spṛśyamānaṁ śabdavaccūrṇitamavagacchet, piccitaṁ pṛthutāṁ gatamanalpaśophaṁ&amp;, pārśvayorasthi hīnodgatamasthicchalitaṁ, vellate prakampamānaṁ kāṇḍabhagnam, asthyavayavo+asthimadhyamanupraviśya majjānamunnahyatīti majjānugatam, asthi niḥśeṣataśchinnamatipātitam, ābhugnamavimuktāsthi vakram, anyatarapārśvāvaśiṣṭaṁ chinnaṁ, pāṭitamaṇubahuvidāritaṁ vedanāvacca, śūkapūrṇamivādhmātaṁ vipulaṁ visphuṭitaṁ sphuṭitamiti// </l>
                    <l xml:id="Su.2.15.11">[Su.2.15.11] teṣu cūrṇitacchinnātipātitamajjānugatāni kṛcchrasādhyāni &amp;kṛśavṛddhabālānāṁ kṣatakṣīṇakuṣṭhiśvāsināṁ &amp;sandhyupagataṁ ceti// </l>
                    <l xml:id="Su.2.15.12">[Su.2.15.12] bhavanti cātra bhinnaṁ kapālaṁ kaṭhyāṁ tu sandhimuktaṁ tathā cyutam/ jaghanaṁ prati piṣṭaṁ ca varjayettaccikitsakaḥ// </l>
                    <l xml:id="Su.2.15.13">[Su.2.15.13] asaṁśliṣṭaṁ kapālaṁ tu lalāṭe cūrṇitaṁ ca yat/ bhagnaṁ stanāntare śaṅkhe pṛṣṭhe mūrdhni ca varjayet// </l>
                    <l xml:id="Su.2.15.14">[Su.2.15.14] ādito yacca durjātamasthi sandhirathāpi vā/ &amp;samyagyamitamapyasthi &amp;durnyāsāddurnibandhanāt// </l>
                    <l xml:id="Su.2.15.15">[Su.2.15.15] saṅkhobhādvā+api yadgacchedvikriyāṁ tacca varjayet/ madhyasya vayaso+avasthāstisro yāḥ parikīrtitāḥ// </l>
                    <l xml:id="Su.2.15.16">[Su.2.15.16] tatra sthiro bhavejjanturupakrānto vijānatā&amp;/ taruṇāsthīni namyante bhajyante nalakāni tu// </l>
                    <l xml:id="Su.2.15.17">[Su.2.15.17] kapālān vibhidyante&amp; sphuṭanti rucakāni ca// iti suśrutasaṁhitāyāṁ nidānasthāne bhagnanidānaṁ nāma pañcadaśo+adhyāyaḥ//15// </l>
                </div>
                <div n="16" type="adhyāyaḥ" xml:id="suśrutasaṃhitā-body-div-2-div-16">
                    <head xml:id="suśrutasaṃhitā-body-div-2-div-16-head">ṣoḍaśo+adhyāyaḥ/</head>
                    <l xml:id="Su.2.16.1">[Su.2.16.1] athāto mukharogāṇāṁ nidānaṁ vyākhyāsyāmaḥ// </l>
                    <l xml:id="Su.2.16.2">[Su.2.16.2] yathovāca bhagavān dhanvantariḥ// </l>
                    <l xml:id="Su.2.16.3">[Su.2.16.3] mukharogāḥ pañcaṣaṣṭirbhavanti saptasvāyataneṣu/ tatrāyatanāni oṣṭhau, dantamūlāni, dantāḥ, jihvā, tālu, kaṇṭhaḥ, sarvāṇi ceti/ tatrāṣṭāvoṣṭhayoḥ, pañcadaśa dantamūleṣu, aṣṭau danteṣu, pañca jihvāyāṁ, nava tāluni, saptadaśa kaṇṭhe, trayaḥ sarveṣvāyataneṣu// </l>
                    <l xml:id="Su.2.16.4">[Su.2.16.4] tatrauṣṭhaprakopā vātapittaśleṣmasannipātaraktamāṁsamedobhighātanimittāḥ// </l>
                    <l xml:id="Su.2.16.5">[Su.2.16.5] karkaśau paruṣau stabdhau kṛṣṇau tīvraruganvitau&amp;/ dālyete paripāṭhyete hyoṣṭhau mārutakopataḥ// </l>
                    <l xml:id="Su.2.16.6">[Su.2.16.6] &amp;ācitau piḍākābhistu sarṣapākṛtibhirbhṛśam/ sadāhapākasaṁsrāvau&amp; nīlau pītau ca pittataḥ// </l>
                    <l xml:id="Su.2.16.7">[Su.2.16.7] savarṇābhistu cīyete piḍakābhiravedanau/ &amp;kaṇḍūmantau kaphācchūnau picchilau śītalau gurū// </l>
                    <l xml:id="Su.2.16.8">[Su.2.16.8] sakṛt kṛṣṇau sakṛt pītau sakṛcchvetau tathaiva ca/ sannipātena vijñeyāvanekapiḍikācitau// </l>
                    <l xml:id="Su.2.16.9">[Su.2.16.9] kharjūraphalavarṇābhiḥ &amp;piḍakābhiḥ samācitau/ raktopasṛṣṭau rudhiraṁ sravataḥ śoṇitaprabhau// </l>
                    <l xml:id="Su.2.16.10">[Su.2.16.10] māsaduṣṭau gurū sthūlau māṁsapiṇḍavadudgatau/ jantavaścātra mūrcchanti &amp;sṛkkasyobhayato mukhāt// </l>
                    <l xml:id="Su.2.16.11">[Su.2.16.11] &amp;medasā ghṛtamaṇḍābhau kaṇḍūmantau sthirau mṛdū// acchaṁ sphaṭikasaṅkāśamāsrāvaṁ sravayo &amp;gurū// </l>
                    <l xml:id="Su.2.16.12">[Su.2.16.12] &amp;kṣatajābhau vidīryete pāṭhyete cābhighātataḥ/ &amp;grathitau ca samākhyātāvoṣṭhau kaṇḍūsamanvitau// </l>
                    <l xml:id="Su.2.16.13">[Su.2.16.13] dantamūlagatāstu śītādo, dantapuppuṭako, dantaveṣṭakaḥ, śauṣiro, mahāśauṣiraḥ, paridara, upakuśo, dantavaidarbho, vardhanaḥ, adhimāṁso, nāḍyaḥ pañceti// </l>
                    <l xml:id="Su.2.16.14">[Su.2.16.14] śoṇitaṁ dantaveṣṭebhyo yasyākasmāt pravartate/ durgandhīni sakṛṣṇāni prakledīni mṛdūni ca// </l>
                    <l xml:id="Su.2.16.15">[Su.2.16.15] dantamāṁsāni śīryante pacanti ca parasparam/ śītādo nāma sa vyādhiḥ kaphaśoṇitasaṁbhavaḥ// </l>
                    <l xml:id="Su.2.16.16">[Su.2.16.16] dantayostriṣu vā yasya śvayathuḥ &amp;sarujo mahān/ dantapuppuṭako jñeyaḥ kapharaktanimittajaḥ// </l>
                    <l xml:id="Su.2.16.17">[Su.2.16.17] sravanti pūyarudhiraṁ calā dantā bhavanti ca/ dantaveṣṭaḥ sa vijñeyo duṣṭaśoṇitasaṁbhavaḥ// </l>
                    <l xml:id="Su.2.16.18">[Su.2.16.18] śvayathurdantamūleṣu rujāvān kapharaktajaḥ&amp;/ lālāsrāvī sa vijñeyaḥ kaṇḍūmāñ&amp; śauṣiro gadaḥ// </l>
                    <l xml:id="Su.2.16.19">[Su.2.16.19] dantāścalanti veṣṭebhyastālu cāpyavadīryate/ dantamāṁsāni pacyante mukhaṁ ca paripīḍyate// </l>
                    <l xml:id="Su.2.16.20">[Su.2.16.20] yasmin sa sarvajo vyādhirmahāśauṣirasaṁjñakaḥ/ dantamāṁsāni śīryante yasmin ṣṭhīvati cāpyasṛk&amp;// </l>
                    <l xml:id="Su.2.16.21">[Su.2.16.21] pittāsṛkkaphajo vyādhirjñeyaḥ paridaro hi saḥ/ ceṣṭeṣu dāhaḥ pākaśca tebhyo dantāścalanti &amp;ca// </l>
                    <l xml:id="Su.2.16.22">[Su.2.16.22] āghaṭṭitāḥ prasravanti śoṇitaṁ mandavedanāḥ/ ādhmāyante srute rakte mukhaṁ pūti ca jāyate// </l>
                    <l xml:id="Su.2.16.23">[Su.2.16.23] yasminnupakuśaḥ sa &amp;syāt pittaraktakṛto gadaḥ/ ghṛṣṭeṣu dantamūleṣu saṁrambho jāyate mahān// </l>
                    <l xml:id="Su.2.16.24">[Su.2.16.24] bhavanti ca calā dantāḥ sa vaidarbho+abhighātajaḥ/ mārutenādhiko danto jāyate tīvravedanaḥ// </l>
                    <l xml:id="Su.2.16.25">[Su.2.16.25] vardhanaḥ sa mato &amp;vyādhirjāte ruk ca praśāmyati/ hānavye paścime dante mahāñchotho mahārujaḥ// </l>
                    <l xml:id="Su.2.16.26">[Su.2.16.26] lālāsrāvī kaphakṛto vijñeyaḥ so+adhimāṁsakaḥ/ dantamūlagatā nāḍyaḥ pañca jñeyā yatheritāḥ// </l>
                    <l xml:id="Su.2.16.27">[Su.2.16.27] dantagatāstu dālanaḥ, krimidantako, dantaharṣo, bhañjanakaḥ, dantaśarkarā, kapālikā, śyāvadantako, hanumokṣaśceti// </l>
                    <l xml:id="Su.2.16.28">[Su.2.16.28] &amp;dālyante bahudhā dantā yasmiṁstīvraruganvitāḥ/ dālanaḥ sa iti jñeyaḥ sadāgatinimittajaḥ// </l>
                    <l xml:id="Su.2.16.29">[Su.2.16.29] kṛṣṇaścchidrī calaḥ srāvī sasṁrambho mahārujaḥ/ animittarujo vātādvijñeyaḥ kṛmidantakaḥ// </l>
                    <l xml:id="Su.2.16.30">[Su.2.16.30] śītamuṣṇaṁ ca &amp;daśanāḥ sahante sparśanaṁ na ca/ yasya taṁ dantaharṣaṁ tu vyādhiṁ vidyāt samīraṇāt// </l>
                    <l xml:id="Su.2.16.31">[Su.2.16.31] vaktraṁ vakraṁ &amp;bhavedyasmin dantabhaṅgaśca tīvraruk/ kaphavātakṛto vyādhiḥ sa bhañjanakasaṁjñitaḥ// </l>
                    <l xml:id="Su.2.16.32">[Su.2.16.32] &amp;śarkareva sthirībhūto malo dnateṣu yasya vai/ sā dantānāṁ guṇaharī vijñeyā dantaśarkarā// </l>
                    <l xml:id="Su.2.16.33">[Su.2.16.33] dalanti dantavalkāni yadā śarkarayā saha/ jñeyā kapālikā saiva daśanānāṁ &amp;vināśinī// </l>
                    <l xml:id="Su.2.16.34">[Su.2.16.34] yo+asṛṅniśreṇa pittena dagdho dantastvaśeṣataḥ/ śyāvatāṁ nīlatāṁ vā+api gataḥ sa śyāvadantakaḥ// </l>
                    <l xml:id="Su.2.16.35">[Su.2.16.35] vātena taistairbhāvaistu hanusandhirvidaṁhataḥ&amp;/ hanumokṣa iti jñeyo vyādhirarditalakṣaṇaḥ// </l>
                    <l xml:id="Su.2.16.36">[Su.2.16.36] jihvāgatāstu kaṇṭakāstrividhāstribhirdoṣaiḥ, alāsa, upajihvikā ceti// </l>
                    <l xml:id="Su.2.16.37">[Su.2.16.37] jihvā+anilena sphuṭitā prasuptā bhavecca śākacchadanaprakāśā/ pittena&amp; pītā paridahyate ca citā saraktairapi kaṇṭakaiśca/ kaphena gurvī bahalā citā ca māṁsodgamaiḥ śālmalikaṇṭakābhaiḥ// </l>
                    <l xml:id="Su.2.16.38">[Su.2.16.38] jihvātale&amp; yaḥ śvayathuḥ pragāḍhaḥ so+alāsasaṁjñaḥ kapharaktamūrtiḥ/ jihvāṁ sa tu stambhayati pravṛddho mūle tu jihvā bhṛśameti pākam// </l>
                    <l xml:id="Su.2.16.39">[Su.2.16.39] jihvāgrarūpaḥ śvayathurhi jihvāmunnamya jātaḥ kapharaktayoniḥ&amp;/ prasekakaṇḍūparidāhayuktā prakathyate+asāvupajihviketi// </l>
                    <l xml:id="Su.2.16.40">[Su.2.16.40] tālugatāstu galaśuṇḍikā, tuṇḍikerī, adhruṣaḥ, kacchapaḥ, arbudaṁ, māṁsasaṅghātaḥ, tālupuppuṭaḥ, tāluśoṣaḥ, tālupāka iti// </l>
                    <l xml:id="Su.2.16.41">[Su.2.16.41] śleṣmāsṛgbhyāṁ tālumūlāt pravṛddho dīrghaḥ śopho dhmātabastiprakāśaḥ/ tṛṣṇākāsaśvāsakṛt saṁpradiṣṭo vyādhirvaidyaiḥ kaṇṭhaśuṇḍīti nāmnā// </l>
                    <l xml:id="Su.2.16.42">[Su.2.16.42] śophaḥ&amp; stabdho lohiṁtastāludeśe raktājñeyaḥ so+adhruṣo rugjvarāḍhyaḥ// </l>
                    <l xml:id="Su.2.16.43">[Su.2.16.43] kūrmotsanno&amp;+avedano+aśīghrajanmā+arakto jñeyaḥ kacchapaḥ śleṣmaṇā syāt/ padmākāraṁ tālumadhye tu śophaṁ vidyādraktādarbudaṁ proktaliṅgam// </l>
                    <l xml:id="Su.2.16.44">[Su.2.16.44] duṣṭaṁ māṁsaṁ śleṣmaṇā nīrujaṁ ca tālvantaḥsthaṁ māṁsasaṅghātamāhuḥ/ &amp;nīruk sthāyī kolamātraḥ kaphāt syānmedoyuktāt&amp; puppuṭastāludeśe// </l>
                    <l xml:id="Su.2.16.45">[Su.2.16.45] śoso+&amp;atyarthaṁ dīryate cāpi tāluḥ &amp;śvāso vātāttāluśoṣaḥ sapittāt/ pittaṁ kuryāt pākamatyarthaghoraṁ tālunyenaṁ tālupākaṁ vadanti// </l>
                    <l xml:id="Su.2.16.46">[Su.2.16.46] kaṇṭhagatāstu rohiṇyaḥ pañca, kaṇṭhaśālūkam, adhijihvo, balayo, balāsa&amp;, ekavṛndo, vṛndaḥ, śataghnī, gilāyuḥ, galavidradhiḥ, galaughaḥ, svaraghno, māṁsatāno, vidārī ceti// </l>
                    <l xml:id="Su.2.16.47">[Su.2.16.47] gale+anilaḥ pittakaphau ca mūrcchitau pṛthak samastāśca tathaiva śoṇitam&amp;/ pradūṣya māṁsaṁ galarodhino+aṅkurān sṛjanti yān sā+asuharā hi rohiṇī// </l>
                    <l xml:id="Su.2.16.48">[Su.2.16.48] jihvāṁ samantādbhṛśavedanā ye māṁsāṅkurāḥ kaṇṭhanirodhinaḥ syuḥ/ tāṁ rohiṇīṁ vātakṛtāṁ vadanti vātātmakopadravagāḍhayuktām&amp;// </l>
                    <l xml:id="Su.2.16.49">[Su.2.16.49] kṣiprodgamā kṣipravidāhapākā tīvrajvarā pittanimittajā syāt/ srotonirodhinyapi&amp; mandapākā gurvī sthirā sā kaphasaṁbhavā vai// </l>
                    <l xml:id="Su.2.16.50">[Su.2.16.50] gambhīrapākā+aprativāravīryā tridoṣaliṅgā trayasaṁbhavā syāt/ sphoṭācitā pittasamānaliṅgā+asādhyā pradiṣṭā rudhirātmikeyam// </l>
                    <l xml:id="Su.2.16.51">[Su.2.16.51] kolāsthimātraḥ kaphasṁbhavo yo granthirgale kaṇṭakaśūkabhūtaḥ/ kharaḥ sthiraḥ śastranipātasādhyastaṁ kaṇṭhaśālūkamiti bruvanti// </l>
                    <l xml:id="Su.2.16.52">[Su.2.16.52] jihvāgrarūpaḥ śvayathuḥ kaphāttu &amp;jihvāprabandhopari raktamiśrāt/ jñeyo+adhijihvaḥ khalu roga eṣa vivarjayedāgatapākamenam// </l>
                    <l xml:id="Su.2.16.53">[Su.2.16.53] balāsa evāyatamunnataṁ ca śophaṁ karotyannagatiṁ nivārya/ taṁ sarvathaivāprativāravīryaṁ vivarjanīyaṁ valayaṁ vadanti// </l>
                    <l xml:id="Su.2.16.54">[Su.2.16.54] gale tu śophaṁ kurutaḥ pravṛddhau śleṣmānilau śvāsarujopapannam/ marmacchidaṁ dustarametadāhurbalāsasṁjñaṁ&amp; nipuṇā vikāram// </l>
                    <l xml:id="Su.2.16.55">[Su.2.16.55] vṛttonnato yaḥ śvayathuḥ sadāhaḥ kaṇḍvanvito+apākyamṛdurguruśca/ nāmnaikavṛndaḥ parikīrtito+asau vyādhirbalāsakṣatajaprasūtaḥ// </l>
                    <l xml:id="Su.2.16.56">[Su.2.16.56] samunnataṁ vṛttamamandadāhaṁ tīvrajvaraṁ vṛndamudāharanti/ taṁ cāpi pittakṣatajaprakopādvidyāt satodaṁ pavanāsrajaṁ&amp; tu// </l>
                    <l xml:id="Su.2.16.57">[Su.2.16.57] vartirghanā kaṇṭhanirodhinī yā citā+atimātraṁ piśitaprarohaiḥ/ &amp;nānārujocchrāyakarī tridoṣājjñeyā śataghnīva śataghnyasādhyā// </l>
                    <l xml:id="Su.2.16.58">[Su.2.16.58] granthirgale tvāmalakāsthimātraḥ sthiro+alparuk syāt kapharaktamūrtiḥ&amp;/ saṁlakṣyate saktamivāśanaṁ ca sa śastrasādhyastu gilāyusaṁjñaḥ// </l>
                    <l xml:id="Su.2.16.59">[Su.2.16.59] sarvaṁ galaṁ vyāpya samutthito yaḥ śopho rujo yatra ca santi sarvāḥ/ sa sarvadoṣo galavidradhistu tasyaiva tulyaḥ khalu sarvajasya// </l>
                    <l xml:id="Su.2.16.60">[Su.2.16.60] śopho mahānannajalāvarodhī tīvrajvaro vātagaternihantā/ kaphena jāto rudhirānvitena gale galaughaḥ parikīrtyate+asau// </l>
                    <l xml:id="Su.2.16.61">[Su.2.16.61] yo+atipratāmyan śvasiti prasaktaṁ bhinnasvaraḥ śuṣkavimuktakaṇṭhaḥ/ kaphopadigdheṣvanilāyaneṣu jñeyaḥ sa rogaḥ śvasanāt svaraghnaḥ// </l>
                    <l xml:id="Su.2.16.62">[Su.2.16.62] pratānavān yaḥ śvayathuḥ sukaṣṭo galoparodhaṁ kurute krameṇa/ sa māṁsatānaḥ kathito+avalambī prāṇapraṇut sarvakṛto vikāraḥ// </l>
                    <l xml:id="Su.2.16.63">[Su.2.16.63] sadāhatodaṁ śvayathuṁ saraktamantargale pūtiviśīrṇamāṁsam/ pittena vidyādvadane vidārīṁ pārśve viśeṣāt sa tu yena śete// </l>
                    <l xml:id="Su.2.16.64">[Su.2.16.64] sarvasarāstu vātapittakaphaśoṇitanimittāḥ// </l>
                    <l xml:id="Su.2.16.65">[Su.2.16.65] sphoṭaiḥ satodairvadanaṁ samantādyasyācitaṁ sarvasaraḥ sa vātāt/ raktaiḥ sadāhaistanubhiḥ sapītairyasyācitaṁ cāpi sa pittakopāt// </l>
                    <l xml:id="Su.2.16.66">[Su.2.16.66] &amp;kaṇḍūyutairalparujaiḥ sarvaṇairyasyācitaṁ cāpi sa vai kaphena/ raktena pittodita eka eva kaiścit pradiṣṭo mukhapākasṁjñaḥ&amp;// iti suśrutasaṁhitāyāṁ nidānasthāne mukharoganidānaṁ nāma ṣoḍaśo+adhyāyaḥ//16// </l>
                </div>
            </div>
            <div n="3" type="sthāna" xml:id="suśrutasaṃhitā-body-div-3">
                <head xml:id="suśrutasaṃhitā-body-div-3-head">śārīrasthānam</head>
                <div n="1" type="adhyāyaḥ" xml:id="suśrutasaṃhitā-body-div-3-div-1">
                    <head xml:id="suśrutasaṃhitā-body-div-3-div-1-head">prathamo+adhyāyaḥ/</head>
                    <l xml:id="Su.3.1.1">[Su.3.1.1] athātaḥ sarvabhūtacintāśārīraṁ vyākhyāsyāmaḥ// </l>
                    <l xml:id="Su.3.1.2">[Su.3.1.2] yathovāca bhagavān dhanvantariḥ// </l>
                    <l xml:id="Su.3.1.3">[Su.3.1.3] sarvabhūtānāṁ kāraṇamakāraṇaṁ sattvarajastamolakṣaṇamaṣṭarūpamakhilasya jagataḥ saṁbhavaheturavyaktaṁ nāma/ tadekaṁ &amp;bahūnāṁ[&amp;'anekeṣāṁ'iti pā+] kṣetrajñānāmadhiṣṭhānaṁ samudra ivaudakānāṁ bhāvānām// </l>
                    <l xml:id="Su.3.1.4">[Su.3.1.4] tasmādavyaktānmahānutpadyate talliṅga eva; talliṅgācca mahatastallakṣaṇa evāhaṅkāra utpadyate, sa trividho vaikārikastaijaso bhūtādiriti; tatra vaikārikādahaṅkārāttaijasasahāyāttallakṣaṇānyenaikādaśendriyāṇyutpadyante, tadyathā---śrotratvakcakṣurjihvāghrāṇavāgghastopasthapāyupādamanāṁsīti, tatra pūrvāṇi pañca buddhīndriyāṇi, itarāṇi pañca karmendriyāṇi, ubhayātmakaṁ manaḥ; bhūtāderapi taijasasahāyāttallakṣaṇānyeva pañcatanmātrāṇyutpadyante, tadyathā---śabdatanmātraṁ, sparśatanmātraṁ, rūpatanmātraṁ, rasatanmātraṁ, gandhatanmātramiti; teṣāṁ viśeṣāṁ viśeṣāḥ śabdasparśarūparasagandhāḥ; tebhyo bhūtāni vyomānilānalajalorvyaḥ; evameṣā tattvacaturviśatirvyākhyātā// </l>
                    <l xml:id="Su.3.1.5">[Su.3.1.5] tatra, buddhīndriyāṇāṁ śabdādayo viṣayāḥ; karmendriyāṇāṁ yathāsaṅkhyaṁ vacanādānānandavisargaviharaṇāni// </l>
                    <l xml:id="Su.3.1.6">[Su.3.1.6] avyaktaṁ mahānahaṅkāraḥ pañcatanmātrāṇi cetyaṣṭau prakṛtayaḥ; śeṣāḥ ṣoḍaśa vikārāḥ// </l>
                    <l xml:id="Su.3.1.7">[Su.3.1.7] svaḥ svaścaiṣāṁ viṣayo+adhibhūtaṁ; svayamadhyātmaṁ; &amp;adhidaivataṁ[&amp;'adhidaivatamatha'iti pā+] tu---budherbrahyā, ahaṅkārasyeśvaraḥ, manasaścandramāḥ, diśaḥ śrotrasya, tvaco vāyuḥ, sūryaścakṣuṣaḥ, rasanasyāpaḥ, pṛthivī ghrāṇasya, &amp;vāco+agniḥ[&amp;'vacaso+agniḥ'iti pā+], hastayorindraḥ, pādayorviṣṇuḥ, pāyormitraḥ, prajāpatirupasthasyeti// </l>
                    <l xml:id="Su.3.1.8">[Su.3.1.8] tatra sarva evācetana eṣa vargaḥ, puruṣaḥ pañcaviṁśatitamaḥ kāryakāraṇasaṁyuktaścetayitā bhavati/ satyapyacaitanye pradhānasya puruṣakaivalyārthaṁ pravṛttimupadiśanti kṣīrādīṁścātra hetūnudāharanti// </l>
                    <l xml:id="Su.3.1.9">[Su.3.1.9] ata ūrdhvaṁ prakṛtipuruṣayoḥ sādharmyavaidharmye vyākhyāsyāmaḥ/ tadyathā---ubhāvapyanādī, ubhāvapyanantau, ubhāvapyaliṅgau, ubhāvapi nityau, &amp;ubhāvapyanaparau[&amp;'ubhāvapyaparau'iti pā+], ubhau ca sarvagatāviti; ekā tu prakṛtiracetanā triguṇā bījadharmiṇī prasavadharmiṇyamadhyasthadharmiṇī ceti, bahavastu puruṣāścetanāvanto+aguṇā abījadharmāṇo+aprasavadharmāṇo madhyasthadharmāṇaśceti// </l>
                    <l xml:id="Su.3.1.10">[Su.3.1.10] tatra kāraṇānurūpaṁ kāryamiti kṛtvā sarva evaite viśeṣāḥ sattvarajastamomayā bhavanti; tadañjanatvāttanmayatvācca tadguṇā eva puruṣā bhavantītyeke bhāṣante// </l>
                    <l xml:id="Su.3.1.11">[Su.3.1.11] vaidyake tu--- svabhāvamīśvaraṁ kālaṁ yaddacchāṁ niyatiṁ tathā// pariṇāmaṁ ca manyante prakṛtiṁ pṛthudarśinaḥ// </l>
                    <l xml:id="Su.3.1.12">[Su.3.1.12] tanmayānyeva bhūtāni tadguṇānyeva cādiśet// taiśca tallakṣaṇaḥ kṛtsno bhūtagrāmo vyajanyata// </l>
                    <l xml:id="Su.3.1.13">[Su.3.1.13] tasyopayogo+abhihitaścikitsāṁ prati sarvadā// bhūtebhyo hi paraṁ yasmānnāsti cintā cikitsite// </l>
                    <l xml:id="Su.3.1.14">[Su.3.1.14] yato+abhihitaṁ---tatsambhavadravyasamūho bhūtādiruktaḥ; bhautikāni cendriyāṇyāyurvede varṇyante, tathendriyārthaḥ// </l>
                    <l xml:id="Su.3.1.15">[Su.3.1.15] bhavati cātra--- indriyeṇendiyārthaṁ tu svaṁ svaṁ gṛhṇāti mānavaḥ// niyataṁ tulyayonitvānnānyenānyamiti sthitiḥ// </l>
                    <l xml:id="Su.3.1.16">[Su.3.1.16] na cāyurvedaśāstreṣūpadiśyante sarvagatāḥ kṣetrajñā nityāśca; asarvagateṣu ca kṣetrajñeṣu nityapuruṣakhyāpakān hetūnudāharanti; &amp;āyurvedaśāstrasiddhānteṣvasarvagatāḥ kṣetrajñā nityāśca, tiryagyonimānuṣadeveṣu saṁcaranti dharmādharmanimittaṁ; ta ete+anumānagrāhyāḥ paramasūkṣmāścetanāvantaḥ śāśvatā lohitaretasoḥ sannipāteṣvabhivyajyante, yato+abhihitaṁ---pañcamahābhūtaśarīrisamavāyaḥ puruṣa iti; sa eṣa(eva?) karmapuruṣaścikitsādhikṛtaḥ// </l>
                    <l xml:id="Su.3.1.17">[Su.3.1.17] tasya sukhaduḥkhe icchādveṣau prayatnaḥ prāṇāpānāvunmeṣanimeṣau buddhirmanaḥ saṅkalpo vicāraṇā smṛtirvijñānamadhyavasāyo viṣayopalabdhiśca guṇāḥ// </l>
                    <l xml:id="Su.3.1.18">[Su.3.1.18] sāttvikāstu---ānṛśaṁsyaṁ saṁvibhāgarucitā titikṣā satyaṁ dharma āstikyaṁ jñānaṁ buddhirmedhā smṛtirdhṛtiranabhiṣaṅgaśca; rājasāstu---duḥkhabahulatā+aṭanaśīlatā+adhṛtirahaṅkāra ānṛtikatvamakāruṇyaṁ dambho māno harṣaḥ krodhaśca; tāmasāstu---viṣāditvaṁ nāstikyamadharmaśīlatā buddhernidho+ajñānaṁ durmedhastvamakarmaśīlatā nidrālutvaṁ ceti// </l>
                    <l xml:id="Su.3.1.19">[Su.3.1.19] āntarikṣāstu---śabdaḥ śabdendriyaṁ sarvacchidrasamūho viviktatā ca; vāyavyāstu---sparśaḥ sparśondriyaṁ sarvaceṣṭāsamūhaḥ sarvaśarīraspandanaṁ laghutā ca; taijasāstu---rūpaṁ rūpendriyaṁ varṇaḥ santāpo bhrājiṣṇutā paktiramarṣastaikṣṇyaṁ śauryaṁ ca; āpyāstu---raso rasanendriyaṁ sarvadravasamūho gurutā śaityaṁ sneho retaśca; pārthivāstu---gandho gandhendriyaṁ sarvamūrtasamūho gurutā ceti// </l>
                    <l xml:id="Su.3.1.20">[Su.3.1.20] tatra sattvabahulamākāśaṁ, rajobahulo vāyuḥ, sattvarajobahulo+agniḥ, sattvatamobahulā āpaḥ, tamobahulā pṛthivīti// </l>
                    <l xml:id="Su.3.1.21">[Su.3.1.21] ślokau cātra bhavataḥ/ anyonyānupraviṣṭāni sarvāṇyetāni nirdiśet// sve sve dravye tu sarveṣāṁ vyaktaṁ lakṣaṇamiṣyate// </l>
                    <l xml:id="Su.3.1.22">[Su.3.1.22] aṣṭau prakṛtayaḥ proktā vikārāḥ ṣoḍaśaiva tu// kṣetrajñaśca samāsena &amp;svatantraparatantrayoḥ[&amp;'svatantraparatantrataḥ'iti pā+]// iti suśrutasaṁhitāyāṁ śārīrasthāne sarvabhūtacintāśārīraṁ nāma prathamo+adhyāyaḥ//1// </l>
                </div>
                <div n="2" type="adhyāyaḥ" xml:id="suśrutasaṃhitā-body-div-3-div-2">
                    <head xml:id="suśrutasaṃhitā-body-div-3-div-2-head">dvitīyo+adhyāyaḥ/</head>
                    <l xml:id="Su.3.2.1">[Su.3.2.1] athātaḥ &amp;śukraśoṇitaśuddhiṁ[&amp;'śukraśoṇitaśuddhināma'iti pā+] śārīraṁ vyākhyāsyāmaḥ// </l>
                    <l xml:id="Su.3.2.2">[Su.3.2.2] yathovāca bhagavān dhanvantariḥ// </l>
                    <l xml:id="Su.3.2.3">[Su.3.2.3] vātapittaśleṣmaśoṇita-&amp;kuṇapagravthipūtipūyakṣīṇamūtrapurīṣaretasaḥ[&amp;'kuṇapagandhi'iti pā+] prajotpādane na samarthā bhavanti// </l>
                    <l xml:id="Su.3.2.4">[Su.3.2.4] teṣu vātavarṇavedanaṁ vātena, pittavarṇavedanaṁ pittena, śleṣmavarṇavedanaṁ śleṣmaṇā, śoṇitavarṇavedanaṁ kuṇapagandhyanalpaṁ ca raktena, granthibhūtaṁ śleṣmavātābhyāṁ, pūtipūyanibhaṁ pittaśleṣmabhyāṁ, kṣīṇaṁ prāguktaṁ pittamārutābhyāṁ, mūtrapurīṣagandhi sannipāteneti/ teṣu kuṇapagranthipūtipūyakṣīṇaretasaḥ kṛcchrasādhyāh, mūtrapurīṣaretasastvasādhyāḥ (&amp;sādhyamanyacca[&amp;ayaṁ pāṭho hastalikhitapustake nopalabhayate])iti// </l>
                    <l xml:id="Su.3.2.5">[Su.3.2.5] ārtavamapi tribhirdoṣaiḥ śoṇitacaturthaih pṛthagdvandvaiḥ samastaiścopasṛṣṭamabījaṁ bhavati; tadapi doṣavarṇavedanādibhirvijñeyam/ teṣu kuṇapagranthipūtipūyakṣīṇamūtrapurīṣaprakāśamasādhyaṁ sādhyamanyacceti// </l>
                    <l xml:id="Su.3.2.6">[Su.3.2.6] bhavanti cātra/ teṣvādyān śukradoṣāṁstrīn snehasvedādibhirjayet// kriyāviśeṣairmatimāṁstathā cottarav(b?)astibhiḥ// </l>
                    <l xml:id="Su.3.2.7">[Su.3.2.7] pāyayeta naraṁ sarpirbhiṣak kuṇaparetasi// dhātakīpuṣpakhadiradāḍimārjunasādhitam// </l>
                    <l xml:id="Su.3.2.8">[Su.3.2.8] pāyatedathavā sarpiḥ śālasārādisādhitam// granthibhūte &amp;śaṭīsaiddhaṁ[&amp;'+aśmabhitsiddhaṁ'iti pā+] pālāśe vā+api bhasmani// </l>
                    <l xml:id="Su.3.2.9">[Su.3.2.9] parūṣakavaṭādibhyāṁ pūyaprakhye ca sādhitam// prāguktaṁ vakṣyate yacca tat kāryaṁ kṣīṇaretasi// </l>
                    <l xml:id="Su.3.2.10">[Su.3.2.10] viṭprabhe pāyayet siddhaṁ &amp;citrakośīrahiṅgubhiḥ// [&amp;asyāgre+asnehādiśca kramaḥ kāryaḥ ṣaṭsvetāsu vijānatā' ityadhikaḥ pāṭhaḥ kvacidupalabhyate'] snigdhaṁ vāntaṁ viriktaṁ ca nirūḍhamanuvāsitam// </l>
                    <l xml:id="Su.3.2.11">[Su.3.2.11] yojayecchukradoṣārtaṁ samyaguttarabastinā// sphaṭikābhaṁ dravaṁ snigdhaṁ madhuraṁ madhugandhi ca// </l>
                    <l xml:id="Su.3.2.12">[Su.3.2.12] śukramicchanti kecittu tailakṣaudranibhaṁ tathā// vidhimuttarabastyantaṁ kuryādārtavaśuddhaye// </l>
                    <l xml:id="Su.3.2.13">[Su.3.2.13] strīṇāṁ snehādiyuktānāṁ catasṛṣvārtavārtiṣu// kuryātkalkān picūṁścāpi pathyānyācamanāni ca// </l>
                    <l xml:id="Su.3.2.14">[Su.3.2.14] granthibhūte pibet pāṭhāṁ tryūṣaṇaṁ vṛkṣakāṇi ca// &amp;durgandhipūyasaṅkāśe majjatulye tathā++ārtave// [&amp;'durgandhe pūyasaṅkāśe'iti pā+] </l>
                    <l xml:id="Su.3.2.15">[Su.3.2.15] pibedbhadraśriyaḥ kvāthaṁ candanakvāthameva ca // śukradoṣaharāṇāṁ ca yathāsvamavacāraṇam// </l>
                    <l xml:id="Su.3.2.16">[Su.3.2.16] &amp;yogānāṁ[&amp;'doṣāṇāṁ'iti pā+] śuddhikaraṇaṁ śeṣāsvapyārtavārtiṣu//anne(nnaṁ) śāliyavaṁ madyaṁ hitaṁ māṁsaṁ ca pittalam// </l>
                    <l xml:id="Su.3.2.17">[Su.3.2.17] śaśāsṛkpratimaṁ yattuy yadvā lākṣārasopamam// tadārtavaṁ praśaṁsanti yadvāso na virañjayet// </l>
                    <l xml:id="Su.3.2.18">[Su.3.2.18] tadevātiprasaṅgena pranṛttamanṛtāvapi// asṛgdaraṁ &amp;vijānīyādayo+anyadraktalakṣaṇāt[&amp;'vijānīyāduktaṁ lakṣaṇalakṣitam'iti pā+]// </l>
                    <l xml:id="Su.3.2.19">[Su.3.2.19] asṛgdaro bhavet sarvaḥ sāṅgamardaḥ savedanaḥ// tasyātivṛttau daurbalyaṁ bhramo mūrcchā tamastṛṣā// </l>
                    <l xml:id="Su.3.2.20">[Su.3.2.20] dāhaḥ pralāpaḥ pāṇḍutvaṁ tandrā rogāśca vātajāḥ// taruṇyā hitasevinyāstamalpopadravaṁ bhiṣak// </l>
                    <l xml:id="Su.3.2.21">[Su.3.2.21] raktapittavidhānena yathāvat samupācaret// doṣairāvṛtamārgatvādārtavaṁ naśyati striyāḥ// </l>
                    <l xml:id="Su.3.2.22">[Su.3.2.22] tatra matsyakulatthāmlatilamāṣasurā hitāḥ// pāne mūtramudaśvicca dadhi śuktaṁ ca bhojane// </l>
                    <l xml:id="Su.3.2.23">[Su.3.2.23] kṣīṇaṁ prāgīritaṁ raktaṁ salakṣaṇacikitsitam// &amp;tathā+apyatra[&amp;'athāpyatra'iti pā+] vidhātavyaṁ vidhānaṁ naṣṭaraktavat// </l>
                    <l xml:id="Su.3.2.24">[Su.3.2.24] evamaduṣṭaśukraḥ śuddhārtavā ca// </l>
                    <l xml:id="Su.3.2.25">[Su.3.2.25] ṛtau prathamadivasāt prabhṛti brahmacāriṇī divāsvapnāñjanāśrupātasnānānulepanābhyaṅganakhacchedanapradhāvanahasanakathanātiśabdaśravaṇāvalekhanānilāyāsān pariharet/ kiṁ kāraṇaṁ? divā svapanytāḥ svāpaśīlaḥ, añjanādandhaḥ, rodanāddhikṛtadṛṣṭiḥ, snānānulepanāhuḥkhaśīlaḥ, tailābhyaṅgāt kuṣṭhī, nakhāpakartanāt kunakhī pradhāvanāccañcalaḥ, hasanācchyāvadantauṣṭhatālujihvāḥ, pralāpī cātikathanāt, atiśabdaśravaṇādbadhiraḥ, avalekhanāt khalatiḥ, mārutāyāsasevanādunmatto garbho bhavatītyevametān pariharet/ darbhasaṁstaraśāyinīṁ karatalaśarāvaparṇānyatamabhojinīṁ haniṣyaṁ, tryahaṁ ca bhartuḥ saṁrakṣet/ tataḥ śuddhasnātāṁ caturthe+&amp;ahanyahatavāsāṁ[&amp;'ahatavāsasamalaṅkṛtāṁ'iti pā+] samalaṅkṛtāṁ kṛtamaṅgalasvastivācanāṁ bhartāraṁ darśayet/ tat kasya hetoḥ?// </l>
                    <l xml:id="Su.3.2.26">[Su.3.2.26] pūrvaṁ paśyedṛtusnātā yādṛśaṁ naramaṅganā// tādṛśaṁ janayet putraṁ bhartāraṁ darśayedataḥ// </l>
                    <l xml:id="Su.3.2.27">[Su.3.2.27] tato vidhānaṁ purtīyamupādhyāyaḥ samācaret// karmānte ca kramaṁ hyenamārabheta vicakṣaṇaḥ// </l>
                    <l xml:id="Su.3.2.28">[Su.3.2.28] tato+aparāhṇe pumān māsaṁ brahmacārī sarpiḥsnigdhaḥ sarpiḥkṣīrābhyāṁ śālyodanaṁ bhuktvā māsaṁ brahmacāriṇīṁ tailasnigdhāṁ tailamāṣottarāhārāṁ nārīmupeyādrātrau sāmādibhir-&amp;abhiviśvāsya[&amp;'āsvāsya'iti pā+]; vikalpayaivaṁ caturthyāṁ ṣāṣṭhyāmaṣṭamyāṁ daśamyāṁ dvādaśyāṁ copeyāditi putrakāmaḥ// </l>
                    <l xml:id="Su.3.2.29">[Su.3.2.29] eṣūttarottaraṁ vidyādāyurārogyameva ca // prajāsaubhāgyamaiśvaryaṁ balaṁ ca divaseṣu vai// </l>
                    <l xml:id="Su.3.2.30">[Su.3.2.30] ataḥ paraṁ pañcamyāṁ saptamyāṁ navamyāmekādaśyāṁ ca strīkāmaḥ; trayodaśīprabhṛtayo nindyāḥ// </l>
                    <l xml:id="Su.3.2.31">[Su.3.2.31] tatra prathame divase ṛtumatyāṁ maithunagama(nama?)nāyuṣyaṁ puṁsāṁ bhavati, yaśca tatrādhīyate garbhaḥ sa prasavamāno &amp;vimucyate[&amp;'vimucyate prāṇaiḥ'iti pā+]; dvitīye+apyevaṁ sūtikāgṛhe vā; tṛtīye+apyevamasaṁpūrṇāṅgo+alpāyurvā bhavati; caturthe tu saṁpūrṇāṅgo dīrghāyuśca bhavati/ naca pravartamāne rakte bījaṁ praviṣṭaṁ guṇakaraṁ bhavati, yathā nadyāṁ pratisrotaḥ plāvidravyaṁ prakṣiptaṁ pratinivartate nordhnaṁ gacchati &amp;tadvadeva[&amp;'tadvadetat'iti pā+] draṣṭavyam/ tasmānniyamavatīṁ trirātraṁ pariharet/ ataḥ paraṁ māsādupeyāt// </l>
                    <l xml:id="Su.3.2.32">[Su.3.2.32] labdhagarbhāyāścaiteṣvahaḥsu lakṣmaṇāvaṭaśuṅgāsahadevāviśvadevānāmanyatamaṁ kṣīreṇābhiṣutya trīṁścaturovā bindūn dadyāddakṣiṇe nāsāpuṭe &amp;putrakāmāyai[&amp;asyāgre+avāme duhitṛkāmāyai' ityadhikaṁ pathyate kvacitpustake/], na ca tānniṣṭhīvet// </l>
                    <l xml:id="Su.3.2.33">[Su.3.2.33] dhruvaṁ caturṇāṁ sānnidhyādgarbhaḥ syādvidhipūrvakaḥ// ṛtukṣetrāmbubījānāṁ sāmagryādaṅkuro yathā// </l>
                    <l xml:id="Su.3.2.34">[Su.3.2.34] evaṁ jātā rūpavantaḥ &amp;sattvavantaścirāyuṣaḥ[&amp;'mahāsattvā+'iti pā+]// bhavantyṛṇasya moktāraḥ satputrāḥ putriṇe(ṇo) hitāḥ// </l>
                    <l xml:id="Su.3.2.35">[Su.3.2.35] tatra tejodhātuḥ sarvavarṇānāṁ prabhavaḥ, sa yadā garbhotoattāvabdhātuprāyo bhavati tadā garbhaṁ gauraṁ karoti, pṛthivīdhātuprāyaḥ kṛṣṇaṁ, pṛthivyākāśadhātuprāyaḥ kṛṣṇaśyāmaṁ, toyākāśadhātuprāyo gauraśyāmam/ yādṛgvarṇamāhāramupasevate garbhiṇī tādṛgvarṇaprasavā bhavtītyeke bhāṣante/ tatra dṛṣṭibhāgamapratipannaṁ tejo jātyandhaṁ karoti, tadeva raktānugataṁ raktākṣaṁ, pittānugataṁ piṅgākṣaṁ, śleṣmānugataṁ śuklākṣaṁ, vātānugataṁ vikṛtākṣamiti// </l>
                    <l xml:id="Su.3.2.36">[Su.3.2.36] bhavanti cātra/ ghṛtapiṇḍo yathaivāgnimāśritaḥ pranilīyate// visarpatyārtavaṁ nāryāstathā puṁsāṁsamāgame// </l>
                    <l xml:id="Su.3.2.37">[Su.3.2.37] bīje+antarvāyunā dnau jīvau kukṣimāgatau// yamāvityabhidhīyete dharmetarapuraḥsarau// </l>
                    <l xml:id="Su.3.2.38">[Su.3.2.38] pitroratyalpabījatvādāsekyaḥ puruṣo bhavet// sa śukraṁ prāśya labhate dhvajocchrāyamasaṁśayam// </l>
                    <l xml:id="Su.3.2.39">[Su.3.2.39] yaḥ pūtiyonau jāyeta sa saugandhikasaṁjñitaḥ// sa yoniśephasorgandhamādhrāya labhate balam// </l>
                    <l xml:id="Su.3.2.40">[Su.3.2.40] sve gude+abrahmacaryādyaḥ strīṣu puṁvat pravartate// kumbhīkaḥ sa ca vijñeya, īrṣyakaṁ śṛṇu cāparam// </l>
                    <l xml:id="Su.3.2.41">[Su.3.2.41] dṛṣṭvā vyavāyamanyeṣāṁ vyavāye yaḥ pravartate// īrṣyakaḥ sa ca vijñeyaḥ,ṣaṇḍakaṁ śṛṇu pañcamam// </l>
                    <l xml:id="Su.3.2.42">[Su.3.2.42] yo bhāryāyāmṛtau mohādaṅganeva pravartate// tataḥ strīceṣṭitākāro jāyate ṣaṇḍasaṁjñitaḥ// </l>
                    <l xml:id="Su.3.2.43">[Su.3.2.43] ṛtau puruṣavadvā+api pravartetāṅganā yadi// tatra kanyā yadi bhavet sā bhavennaraceṣṭitā// </l>
                    <l xml:id="Su.3.2.44">[Su.3.2.44] āsekyaśca sugandhī ca kumbhīkaścerṣyakastathā// saretasastvamī jñeyā aśukraḥ ṣaṇḍa(ṇḍha)saṁjñitaḥ// </l>
                    <l xml:id="Su.3.2.45">[Su.3.2.45] anayā viprakṛtyā tu teṣāṁ śukravahāḥ sirāḥ// harṣāt sphuṭatvamāyānti dhvajocchrāyastato bhavet// </l>
                    <l xml:id="Su.3.2.46">[Su.3.2.46] āhārācāraceṣṭābhiryādṛśībhiḥ samanvitau// strīpuṁsau samupeyātāṁ tayoḥ putro+api tādṛśaḥ// </l>
                    <l xml:id="Su.3.2.47">[Su.3.2.47] yadā nāryāvupeyātāṁ vṛṣasyantyau kathaṁcana// muñcantyau śukramanyonyamanasthistatra jāyate// </l>
                    <l xml:id="Su.3.2.48">[Su.3.2.48] ṛtusnātā tu yā nārī svapne maithunamāvahet// ārtavaṁ vāyurādāya kukṣau garbhaṁ karoti hi// </l>
                    <l xml:id="Su.3.2.49">[Su.3.2.49] māsi māsi vivardheta garbhiṇyā garbhalakṣaṇam// kalalaṁ jāyate tasyā varjitaṁ paitṛkairguṇaiḥ// </l>
                    <l xml:id="Su.3.2.50">[Su.3.2.50] sarpavṛścikakūṣmāṇḍavikṛtākṛtayaśca ye// garbhāstvete striyāścaiva jñeyāḥ pāpakṛtā bhṛśam// </l>
                    <l xml:id="Su.3.2.51">[Su.3.2.51] garbho vātaprakopeṇa dauhṛde vāvamānite// bhavet kubjaḥ kuṇiḥ paṅgurmūko minmina eva vā// </l>
                    <l xml:id="Su.3.2.52">[Su.3.2.52] mātāpitrostu nāstikyādaśubhaiśca purākṛtaiḥ// vātādīnāṁ ca kopena garbho vikṛtimāpnuyāt// </l>
                    <l xml:id="Su.3.2.53">[Su.3.2.53] malālpatvādayogācca vāyoḥ pkvāśayasya ca // vātamūtrapurīṣāṇi na garbhasthaḥ karoti hi// </l>
                    <l xml:id="Su.3.2.54">[Su.3.2.54] jarāyuṇā mukhe cchanne kaṇṭhe ca kalhaveṣṭite// vāyormārganirodhācca na garbhasthaḥ praroditi// </l>
                    <l xml:id="Su.3.2.55">[Su.3.2.55] niḥśvāsocchvāsasaṅkṣobhasvapnān garbho+adhigacchati// māturniśvasitocchvāsasaṅkṣobhasvapnasaṁbhavān// </l>
                    <l xml:id="Su.3.2.56">[Su.3.2.56] sanniveśaḥ śarīrāṇāṁ dantānāṁ patanodbhavau// taleṣvasaṁbhavo yaśca romṇāmetat svabhāvataḥ// </l>
                    <l xml:id="Su.3.2.57">[Su.3.2.57] bhāvitāḥ pūrvadeheṣu satataṁ śāstrabuddhayaḥ// bhavanti sattvabhūyiṣṭhāḥ pūrvajātismarā narāḥ// </l>
                    <l xml:id="Su.3.2.58">[Su.3.2.58] karmaṇā codito yena tadāpnoti punarbhave // abhyastāḥ pūrvadehe ye tāneva bhajate guṇān// iti suśrutasaṁhitāyāṁ śārīrasthāne śukraśoṇitaśuddhiśārīraṁ nāma dvitīyo+adhyāyaḥ//2// </l>
                </div>
                <div n="3" type="adhyāyaḥ" xml:id="suśrutasaṃhitā-body-div-3-div-3">
                    <head xml:id="suśrutasaṃhitā-body-div-3-div-3-head">tṛtīyo+adhyāyaḥ/</head>
                    <l xml:id="Su.3.3.1">[Su.3.3.1] athāto garbhāvakrānti śārīraṁ vyākhyāsyāmaḥ// </l>
                    <l xml:id="Su.3.3.2">[Su.3.3.2] yathovāca bhagavān dhanvantariḥ// </l>
                    <l xml:id="Su.3.3.3">[Su.3.3.3] saumyaṁ śukramārtavamāgneyamitareṣāmapyatra bhūtānāṁ sānnidhyamastyaṇunā viśeṣeṇa, parasparopakārātparasparānugrahātparasparānupraveśācca// </l>
                    <l xml:id="Su.3.3.4">[Su.3.3.4] tatra strīpuṁsayoḥ saṁyoge tejaḥ śarīrādvāyurudīrayati, tatastejonilasannipātacchukraṁ cyutaṁ yonimabhipratipadyate saṁsṛjyate cārtavena, tato+agnīṣomasaṁyogāt (garbho?) saṁsṛjyamāno (garbho?) garbhāśayamanupratipadyate kṣetrajño vedayitā spraṣṭā ghrātā draṣṭā śrotā rasayitā puruṣaḥ sraṣṭā gantā sākṣī dhātā vaktā yaḥ ko+asāvityevamādibhiḥ paryāyavācakairnāmabhirabhidhīyate dainasaṁ(yo?)gādakṣayo+acintyo bhūtātmanā sahānvakṣaṁ sattvarajastamobhirdaināsurairaparaiśca bhāvairvāyunā+abhipreryamāṇaḥ, garbhāśayamanupraniśyāvatiṣṭhate// </l>
                    <l xml:id="Su.3.3.5">[Su.3.3.5] tatra śukrabāhulyāt pumān, ārtavabāhulyāt strī, sāmyādubhayornapuṁsakamiti// </l>
                    <l xml:id="Su.3.3.6">[Su.3.3.6] ṛtustu dvādaśarātraṁ bhavati dṛṣṭārtavaḥ; adṛṣṭārtavā+apyastītyeke bhāṣante// </l>
                    <l xml:id="Su.3.3.7">[Su.3.3.7] bhavanti cātra/ pīnaprasannavadanāṁ praklinnātmamukhadvijām// narakāmāṁ priyakathāṁ srastakukṣyakṣimūrdhajām// </l>
                    <l xml:id="Su.3.3.8">[Su.3.3.8] sphuradbhujakucaśroṇinābhyūrujaghanasphicam// harśautsukyaparāṁ cāpi vidyādṛtumatīmiti// </l>
                    <l xml:id="Su.3.3.9">[Su.3.3.9] niyataṁ divase+atīte saṅkucatyambujaṁ yathā// ṛtau vyatīte nāryāstu yoniḥ saṁvriyate tathā// </l>
                    <l xml:id="Su.3.3.10">[Su.3.3.10] māsenopacitaṁ kāle dhamanībhyāṁ tadārtavam// īṣatkṛṣṇaṁ vigandhaṁ ca vāyuryonimukhaṁ nayet// </l>
                    <l xml:id="Su.3.3.11">[Su.3.3.11] tadvarṣāddvādaśāt kāle vartamānamasṛk punaḥ// jarāpakvaśarīrāṇāṁ yāti pañcāśataḥ kṣayam// </l>
                    <l xml:id="Su.3.3.12">[Su.3.3.12] yugmeṣu tu pumān prokto divaseṣvanyathā+abalā// puṣpakāle śucistasmādapatyārthī striyaṁ vrajet// </l>
                    <l xml:id="Su.3.3.13">[Su.3.3.13] tatra sadyogṛhītagarbhāyā liṅgāni---śramo glāniḥ pipāsā sakthisadanaṁ śukraśoṇitayoravabandhaḥ sphuraṇaṁ ca yoneḥ// </l>
                    <l xml:id="Su.3.3.14">[Su.3.3.14] stanayoḥ kṛṣṇamukhatā romarājyudgamastathā// akṣipakṣmāṇi cāpyasyāḥ saṁmīlyante viśeṣataḥ// </l>
                    <l xml:id="Su.3.3.15">[Su.3.3.15] akāmataśchardayati gandhādudvijate śubhāt// prasekaḥ sadanaṁ cāpi garbhiṇyā liṅgamucyate// </l>
                    <l xml:id="Su.3.3.16">[Su.3.3.16] tadā &amp;prabhṛti[&amp;'prabhṛtyeva'iti pā+] vyavāyaṁ vyāyāmamatitarpaṇamatikarśanaṁ divāsvapnaṁ rātrijāgaraṇaṁ śokaṁ &amp;yānārohaṇaṁ[&amp;'yānāvarohaṇaṁ'iti pā+] bhayamutkaṭukāsanaṁ caikāntataḥ snehādikriyāṁ śoṇitamokṣaṇaṁ cākāle vegavidhāraṇaṁ ca na seveta// </l>
                    <l xml:id="Su.3.3.17">[Su.3.3.17] doṣābhighātairgarbhiṇyā yo yo bhāgaḥ prapīḍyate// sa sa bhāgaḥ śiśostasya garbhasthasya prapīḍyate// </l>
                    <l xml:id="Su.3.3.18">[Su.3.3.18] tatra prathame māsi kalalaṁ jāyate; dvitīye śītoṣmānilairabhiprapacyamānānāṁ mahābhūtānāṁ saṁghāto ghanaḥ saṁjāyate yadi piṇḍaḥ pumān, strī cet peśī, napuṁsakaṁ cedarbudamiti; tṛtīye hastapādaśirasāṁ pañca piṇḍakā nirvartante+aṅgapratyaṅgavibhāgaśca sūkṣmo bhavati; caturthe sarvāṅgapratyaṅgavibhāgaḥ pravyakto bhavati, garbhahṛdayapravyaktibhāvāccetanādhāturabhivyakto bhavati, kasmāt? tatsthānatvāt; tasmādgarbhaścaturthe māsyabhiprāyamindriyārtheṣu karoti, dvihṛdayāṁ ca nārīṁ dauhṛdinīmācakṣate, dauhṛdavimānanāt kubjaṁ kuṇiṁ khañjaṁ jaḍaṁ vāmanaṁ vikṛtākṣamanakṣaṁ vā nārī sutaṁ janayati, tasmāt sā yadyadicchettattattasyai dāpayet, labdhadauhṛdā hi vīryavantaṁ cirāyuṣaṁ ca putraṁ janayati// </l>
                    <l xml:id="Su.3.3.19">[Su.3.3.19] bhavati cātra/ indriyārthāṁstu yān yān sā bhoktumicchati garbhiṇī garbhābādhabhayāttāṁstān bhiṣagāhṛtya dāpayet// </l>
                    <l xml:id="Su.3.3.20">[Su.3.3.20] sā prāptadauhṛdā putraṁ janayeta guṇānvitam// alabdhadauhṛdā garbhe labhetātmani vā bhayam// </l>
                    <l xml:id="Su.3.3.21">[Su.3.3.21] yeṣu yeṣvindriyārtheṣu dauhṛde vai vimānanā// prajāyeta sutasyārtistasmiṁstasmiṁstathendriye// </l>
                    <l xml:id="Su.3.3.22">[Su.3.3.22] rājasandarśane yasyā daurhṛdaṁ jāyate striyāḥ// arthavantaṁ mahābhāgaṁ kumāraṁ sā prasūyate// </l>
                    <l xml:id="Su.3.3.23">[Su.3.3.23] dukūlapaṭṭakauśeyabhūṣaṇādiṣu dauhṛdāt// alaṅkāraiṣiṇaṁ putraṁ lalitaṁ sā prasūyate// </l>
                    <l xml:id="Su.3.3.24">[Su.3.3.24] āśrame saṁyatātmānaṁ dharmaśīlaṁ prasūyate// devatāpratimāyāṁ tu prasūte pārṣadopamam// darśane vyālajātīnāṁ hiṁsāśīlaṁ prasūyate// </l>
                    <l xml:id="Su.3.3.25">[Su.3.3.25] godhāmāṁsāśane putraṁ suṣupsuṁ &amp;dhāraṇātmakam[&amp;'dhāvanātmakam'iti pā+]/ gavāṁ māṁse tu balinaṁ sarvakleśasahaṁ tathā// </l>
                    <l xml:id="Su.3.3.26">[Su.3.3.26] māhiṣe daurhṛdācchūraṁ raktākṣaṁ &amp;lomasaṁyutam[&amp;'nirvikāratvātprakṛtibhāvānupapatteḥ'iti pā+]// varāhamāṁsāt svapnāluṁ śūraṁ saṁjanayet sutam// </l>
                    <l xml:id="Su.3.3.27">[Su.3.3.27] mārgādvikrāntajaṅghālaṁ sadā vanacaraṁ sutam// sṛmarādvignimanasaṁ nityabhītaṁ ca taittirāt// </l>
                    <l xml:id="Su.3.3.28">[Su.3.3.28] ato+anukteṣu yā nārī samabhidhyāti daurhṛdam// śarīrācāraśīlaiḥ sā samānaṁ janayiṣyati// </l>
                    <l xml:id="Su.3.3.29">[Su.3.3.29] karmaṇā coditaṁ jantorbhavitavyaṁ punarbhavet// yathā tathā daivayogāddaurhṛdaṁ janayeddhṛdi// </l>
                    <l xml:id="Su.3.3.30">[Su.3.3.30] pañcame manaḥpratibuddhataraṁ bhavati, ṣaṣṭhe buddhiḥ, saptame sarvāṅgapratyaṅgavibhāgaḥ pravyaktataraḥ, aṣṭame+&amp;asthirībhavatyojaḥ[&amp;'asthiraṁ bhavati'iti pā+], tatra jātaścenna jīvennirojastvān-&amp;nairṛtabhāgatvācca[&amp;'nairṛtabhāgadheyatvāt'iti pā+], tato baliṁ māṁsaudanamasmai dāpayet? navamadaśamaikādaśadvādaśānāmanyatamasmin jāyate, ato+anyathā vikārī bhavati// </l>
                    <l xml:id="Su.3.3.31">[Su.3.3.31] mātustu khalu rasavahāyāṁ nāḍyāṁ garbhanābhināḍī pratibaddhā, sā+asya māturāhārarasavīryamabhivahati/ tenopasnehenāsyābhivṛddhirbhavati/ &amp;asaṁjātāṅgapratyaṅgapravibhāgamāniṣekāt[&amp;'asañjātāṅgapratyaṅgavibhāgaṁ tu garbhe niṣekāt prabhṛti'iti pā+] prabhṛti sarvaśarīrāvayavānusāriṇīnāṁ rasavahānāṁ tiryaggatānāṁ dhamanīnāmupasneho jīvayati// </l>
                    <l xml:id="Su.3.3.32">[Su.3.3.32] garbhasya khalu saṁbhavataḥ pūrvaṁ śiraḥ saṁbhavatītyāha śaunakaḥ, śiromūlatvāt-&amp;pradhānendriyāṇāṁ[&amp;'dehendriyāṇām'iti pā+]; hṛdayamiti kṛtavīryo, buddhermanasaśca sthānatvāt; nābhiriti pārāśaryaḥ, tato hi vardhate deho dehinaḥ; pāṇipādamiti mārkaṇḍeyaḥ, tanmūlatvācceṣṭāyā garbhasya; madhyaśarīramiti subhūtirgautamaḥ, tannibaddhatvāt sarvagātrasaṁbhavasya/ tattu na samyak, sarvāṇyaṅgapratyaṅgāni yugapat saṁbhavantītyāha dhanvantariḥ, garbhasya sūkṣmatvānnopalabhyante vaṁśāṅkuravaccūtaphalavacca; tadyathā---cūtaphale paripakve keśaramāṁsāsthimajjānaḥ pṛthak pṛthag dṛśyante, kālaprakarṣāt; tānyeva taruṇe nopalabhyante, sūkṣmatvāt; teṣāṁ sūkṣmāṇāṁ keśarādīnāṁ kālaḥ pravyaktatāṁ karoti; etenaiva vaṁśāṅkuro+api vyākhyātaḥ/ evaṁ garbhasya tāruṇye sarveṣvaṅgapratyaṅgeṣu satsvapi saukṣmyādanupalabdhiḥ, tānyeva kālaprakarṣāt pravyaktāni bhavanti// </l>
                    <l xml:id="Su.3.3.33">[Su.3.3.33] tatra garbhasya pitṛjamātṛjarasajātmajasattvajasātmyajāni śarīralakṣaṇāni vyākhyāsyāmaḥ/ garbhasya, keśaśmaśrulomāsthinakhadantasirāsnāyudhamanīretaḥprabhṛtīni sthirāṇi pitṛjāni, māṁsaśoṇitamedomajjahṛnnābhiyakṛtplīhāntragudaprabhṛtīni mṛdūni mātṛjāni, śarīropacayo balaṁ varṇaḥ sthitirhāniśca rasajāni, indriyāṇi jñānaṁ vijñānamāyuḥ sukhaduḥkhādikaṁ cātmajāni, sattvajānyuttaratra vakṣyāmaḥ, vīryamārogyaṁ balavarṇau medhā ca sātmyajāni// </l>
                    <l xml:id="Su.3.3.34">[Su.3.3.34] tatra yasyā dakṣiṇe stane prāk payodarśanaṁ bhavati dakṣiṇākṣimahattvaṁ ca pūrvaṁ ca dakṣiṇaṁ sakthyutkarṣati vāhulyācca punnāmadheyeṣu dravyeṣu daurhṛdamabhidhyāyati svapneṣu copalabhate padmotpalakumudāmrātakādīni punnāmanyeva prasannamukhavarṇā ca bhavati tāṁ &amp;brūyāt[&amp;'vidy?āt'iti pā+] putramiyaṁ janayiṣyatīti, tadviparyaye kanyāṁ, yasyāḥ pārśvadvayamunnataṁ purastānnirgatamudaraṁ prāgabhihitalakṣaṇaṁ ca tasyā napuṁsakamiti vidyāt, yasyā madhye nimnaṁ droṇībhūtamudaraṁ sā yugmaṁ prasūyata iti// </l>
                    <l xml:id="Su.3.3.35">[Su.3.3.35] bhavanti cātra devatābrāhmaṇaparāḥ śaucācārahite ratāḥ// mahāguṇān prasūyante viparītāstu nirguṇān// </l>
                    <l xml:id="Su.3.3.36">[Su.3.3.36] aṅgapratyaṅganirvṛttiḥ svabhāvādeva jāyate// aṅgapratyaṅganirvṛttau ye bhavanti guṇāguṇāḥ// te te garbhasya vijñeyā dharmādharmanimittajāḥ// iti suśrutasaṁhitāyāṁ śārīrasthāne garbhāvakrāntiśārīraṁ nāma tṛtīyo+adhyāyaḥ//3// </l>
                </div>
                <div n="4" type="adhyāyaḥ" xml:id="suśrutasaṃhitā-body-div-3-div-4">
                    <head xml:id="suśrutasaṃhitā-body-div-3-div-4-head">caturtho+adhyāyaḥ/</head>
                    <l xml:id="Su.3.4.1">[Su.3.4.1] athāto garbhavyākaraṇaṁ (nāma) śārīraṁ vyākhyāsyāmaḥ// </l>
                    <l xml:id="Su.3.4.2">[Su.3.4.2] yathovāca bhagavān dhavantariḥ// </l>
                    <l xml:id="Su.3.4.3">[Su.3.4.3] agniḥ somo vāyuḥ sattvaṁ rajastamaḥ pañcendriyāṇi bhūtātmeti prāṇāḥ// </l>
                    <l xml:id="Su.3.4.4">[Su.3.4.4] tasya khalvevaṁpravṛttasya &amp;śukraśoṇitasyābhipacyamānasya[&amp;'śukraśoṇitasya'iti keṣuciddhastalikhitapustakeṣu nopalabhyate/] mānasya kṣīrasyeva santānikāḥ sapta &amp;tvaco bhavanti/ tasāṁ prathamā+avabhāsinī nāma, yā sarvavarṇānavabhāsayati pañcavidhāṁ ca chāyāṁ prakāśayati, sā vrīheraṣṭādaśabhāgapramāṇā, siddhmapadmakaṁṭakādhiṣṭhānā; dvitīyā lohitā nāma, vrīhiṣoḍaśabhāgapramāṇā, tilakalakanyacchavyaṅgādhiṣṭhānā; tṛtīyā śvetā nāma,vrīhidvādaśabhāgapramāṇā, carmadalājagallīmaśakādhiṣṭhānā; carurthī tāmrā nāma vrīheraṣṭabhāgapramāṇā, vividhakilāsakuṣṭhādhiṣṭhānā; pañcamī vedinī nāma, vrīhipañcabhāgapramāṇā, kuṣṭhavisarpādhiṣṭhānā; ṣaṣṭhī rohiṇī nāma, vrīhipramāṇā, granthyapacyarbudaślīpadagalagaṇḍādhiṣṭhānā; saptamī māṁsadharā nāma, vrīhidvayapramāṇā, bhagandaravidradhyarśo+adhiṣṭhānā/ yadetat pramāṇaṁ nirdiṣṭaṁ tanmāṁsaleṣvavakāśeṣu, na lalāṭe sūkṣmāṅgulyādiṣu; yato vakṣyatyudareṣu---vrīhimukhenāṅguṣṭhodarapramāṇamavagāḍhaṁ vidhyediti// [&amp;'śarīre ṣaṭ tvacaḥ;-----'(ca.śā.a.7.sū.5)/ 'ṣaṣṭhī tu prāṇadharā' iti āṣṭāṅgasaṁgrahe pāṭhaḥ/ 'tvaco nāma---sarvadehāvaraṇarūpā bhūmiḥ sparśanevdriyasya srotasāñca svedavahānāṁ, romṇāmapi saromakūpānām/ tāḥ sthūladaṣṭyā staradvayavibhaktāḥ---bahistvagbhāgo+antarastvagbhāgaśceti/ tatra bahistvaṅnāmātīva tanvī kṛṣṇagaurādivarṇādhārā vahnisparśena ploṣapiḍakāvyañjanā ca/ antastvaḍnāma sthūlā śarīrābhirakṣaṇī snehādikarṣaṇī ca/ saiva pradhānāyatanaṁ sparśabhūmeḥ svedasrutāñca mārgāṇām'(pratyakṣaśārīra pra. bhā.pṛ+ 5-6)/] </l>
                    <l xml:id="Su.3.4.5">[Su.3.4.5] kalāḥ khalvapi sapta &amp;saṁbhavanti[&amp;'bhavanti'iti pā+] dhātvāśayāntaramaryādāḥ// </l>
                    <l xml:id="Su.3.4.6">[Su.3.4.6] &amp;bhavataścātra/[&amp;'bhavanti cātra'iti pā+] yathā hi sāraḥ kāṣṭheṣu chidyamāneṣu dṛśyate// tathā dhāturhi māṁseṣu chidyamāneṣu dṛśyate// </l>
                    <l xml:id="Su.3.4.7">[Su.3.4.7] snāyubhiśca praticchannān santatāṁśca jarāyuṇā// śleṣmaṇā veṣṭitāṁścāpi kalābhāgāṁstu tān &amp;viduḥ// [&amp;'asyāgre'+adhātvāśayāntare+annasya yaḥ kledastvadhiṣṭhati/ dehoṣmaṇā vipakvastu sā kaletyabhidhīyate' ityadhikaṁ paṭhyate kvacitpustake/] </l>
                    <l xml:id="Su.3.4.8">[Su.3.4.8] tāsaṁ prathamā māṁsadhārā nāma; yasyāṁ &amp;māṁse sirāsnāyudhamanīsrotasāṁ pratānā bhavanti// [&amp;'māṁsagatānāṁ'iti hārāṇacandrasaṁmataḥ pāṭhaḥ/ 'māṁsasirāsnāyudhamanīsrotasāṁ' iti vai.paṁ.hariprapannasaṁmataḥ pāṭhaḥ/ viśeṣavivaraṇaṁ tu rasayogasāgarasyopoddhāte 164-165 pṛṣṭhayordraṣṭavyam/] </l>
                    <l xml:id="Su.3.4.9">[Su.3.4.9] bhavati cātra/ yathā bisamṛṇālāni vivardhante samantataḥ// bhūmau paṅkodakasthāni tathā māṁse sirādayaḥ// </l>
                    <l xml:id="Su.3.4.10">[Su.3.4.10] dvitīyā raktadharā nāma māṁsasyābhyantarataḥ, tasyāṁ śoṇitaṁ viśeṣataśca sirāsu yakṛtplīhnośca &amp;bhavati[&amp;'sravati'iti pā+]// </l>
                    <l xml:id="Su.3.4.11">[Su.3.4.11] bhavati cātra/ vṛkṣādyathābhiprahatāt kṣīriṇaḥ &amp;kṣīramāvahet[&amp;'kṣīramāsravet'iti pā+]// māṁsādevaṁ kṣatāt kṣipraṁ śoṇitaṁ &amp;saṁprasicyate[&amp;'pratiricyate'iti pā+]// </l>
                    <l xml:id="Su.3.4.12">[Su.3.4.12] tṛtīyā medodharā nāma; medo hi sarvabhūtānāmudarasthamaṇvasthiṣu ca, mahatsu ca majjā &amp;bhavati// [&amp;'tadeva ca śirasi kapālapraticchannaṁ mastiṣkākhyaṁ mastuluṅgākhyaṁ ca' ityaṣṭāṅgasaṁgrahe+adhikaḥ pāṭhaḥ/ 'medo nāma---sāndrasarpistulyaḥ snehadhātuḥ śarīrasya/ tasya sthānamudarāntaḥ, tvacāmadhaśca/ vasā tu māṁsāntarānupraviṣṭaḥ snehastasyā medasyanupraveśastulyopādānatvāt/ majjā nāma asthimadhyagataḥ snehaḥ/ sa dvividhaḥ pīto raktaśca/ tatra pīto nalakāsthnāmantaḥ, raktastnitarāsthiṣu, prāntabhāheṣu ca nalakāsthnām/ so+ayaṁ sthūlasvarūpeṇa medaso+abhinno+apikarmavaiśeṣyātpṛthageva dhātuḥ,'(pratyakṣāśārīra pra. bhā.pṛ.10/] </l>
                    <l xml:id="Su.3.4.13">[Su.3.4.13] bhavati cātra/ sthūlāsthiṣu viśeṣeṇa majjā tvabhyantarāśritaḥ// athetareṣu sarveṣu saraktaṁ meda ucyate// śuddhamāṁsasya yaḥ snehaḥ sā vasā parikīrtitā// </l>
                    <l xml:id="Su.3.4.14">[Su.3.4.14] caturthī śleṣmadharā nāma; sarvasandhiṣu prāṇabhṛtāṁ bhavati// </l>
                    <l xml:id="Su.3.4.15">[Su.3.4.15] bhavati cātra/ snehābhyakte yathā hyakṣe cakraṁ sādhu pravartate// sandhayaḥ sādhu vartante saṁśliṣṭāḥ śleṣmaṇā tathā// </l>
                    <l xml:id="Su.3.4.16">[Su.3.4.16] pañcamī purīṣadharā nāma; yā+avtaḥkoṣṭhe malamabhivibhajate pakvāśayasthā// </l>
                    <l xml:id="Su.3.4.17">[Su.3.4.17] bhavati cātra/ yakṛtsamantāt koṣṭhaṁ ca tathā+antrāṇi samāśritā// uṇḍukasthaṁ vibhajate malaṁ maladharā kalā// </l>
                    <l xml:id="Su.3.4.18">[Su.3.4.18] ṣaṣṭhī &amp;pittadharā nāma; yā caturvidhamannapānamupabhu(yu)ktamāmāśayāt pracyutaṁ pakvāśayopasthitaṁ dhārayati// [&amp;'ṣaṣṭhī pittadharā nāma pakvāmāśayamadhyasthā/ sā hyantaragneradhiṣṭhānatayā++āmāśayāt pakvāśayonmukhamannaṁ balena vidhārya pittatejasā śoṣayati pacati pakvaṁ ca vimuñcati/ doṣādhiṣṭhitā tu daurbalyādāmameva/ tato+asāvannasya grahaṇāt punargrahaṇīsaṁjñā/ balaṁ ca tasyāḥ pittamevāgnyabhidhānamataḥ sā+agninopastabdhopabṛṁhitaikayogakṣemā śarīraṁ vartayati/' (aṣṭāṅgasaṁgraha śā.sthā.a.)] </l>
                    <l xml:id="Su.3.4.19">[Su.3.4.19] bhavati cātra/ aśitaṁ khāditaṁ pītaṁ koṣṭhagataṁ nṛṇām// tajjīryati yathākālaṁ śoṣitaṁ pittatejasā// </l>
                    <l xml:id="Su.3.4.20">[Su.3.4.20] saptamī śukradharā nāma; yā sarvaprāṇināṁ sarvaśarīravyāpinī// </l>
                    <l xml:id="Su.3.4.21">[Su.3.4.21] bhavanti cātra/ yathā payasi sarpistu &amp;gūḍhaścekṣau[&amp;'guḍaścekṣarase'iti pā+] raso yathā// śarīreṣu tathā śukraṁ nṛṇāṁ vidyādbhiṣagvaraḥ// </l>
                    <l xml:id="Su.3.4.22">[Su.3.4.22] dvyaṅgule dakṣiṇe &amp;pārśve bastidvārasya cāpyadhaḥ// mūtrasrotaḥpathāccgukraṁ puruṣasya pravartate// [&amp;'dvyaṅgule dakṣiṇe pārśve bastidvārasya cāpyadhaḥ/ mūtrasrotaḥpathācchukraṁ puruṣasya pravartata' ityatra+advyaṅgule dakṣiṇe vāma' ityeva sādhīyān pāṭhaḥ, anyathā pratyakṣavirodhāt svāktivirodhācca/ kṣuyate hi+aśukravahe dve śukraprādurbhāvāya, dve śukravisargāya ca' iti suśrute eva' (pratyakṣaśārīra, upoddhāta, pṛṣṭha 72)/] </l>
                    <l xml:id="Su.3.4.23">[Su.3.4.23] kṛtsnadehāśritaṁ śukraṁ prasannamanasastathā// strīṣu vyāyacchataścāpi harśāttat saṁpravartate// </l>
                    <l xml:id="Su.3.4.24">[Su.3.4.24] gṛhītagarbhāṇāmārtavavahānāṁ srotasāṁ vartmānyavarudhyanta garbheṇa, tasmādgṛhītagarbhāṇāmārtavaṁ na dṛśyate; tatastadadhaḥ pratihatamūrdhvamāgatamaparaṁ copacīyamānamaparāîtyabhidhīyate; śeṣaṁ cordhvataramāgataṁ payodharāvabhipratipadyate, tasmādgarbhiṇyaḥ pīnonnatapayodharā bhavanti// </l>
                    <l xml:id="Su.3.4.25">[Su.3.4.25] garbhasya yakṛtplīhānau śoṇitajau, śoṇitaphenaprabhabhavaḥ &amp;phupphusaḥ, śoṇitāṁkaṭṭaprabhabhva uṇḍukaḥ// [&amp;'udānavāyorādhāraḥ phupphusaḥ procyate budhauḥ'iti śārṅgadharaḥ] </l>
                    <l xml:id="Su.3.4.26">[Su.3.4.26] asṛjaḥ śleṣmaṇaścāpi yaḥ prasādaḥ paro mataḥ// taṁ pacyamānaṁ pittena vāyuścāpyanudhāvati// </l>
                    <l xml:id="Su.3.4.27">[Su.3.4.27] tato+asyāntrāṇi jāyante gudaṁ bastiśca dehinaḥ// udare pacyamānānāmādhmānādrukmasāravat// </l>
                    <l xml:id="Su.3.4.28">[Su.3.4.28] kaphaśoṇitamāṁsānāṁ sāro &amp;jihvā prajāyate// yathārthamūṣmaṇā yukto vāyuḥ srotāṁsi dārayet// [&amp;'tatrāsya mathyamānasya dhmāyamānasya rukmavat/ jihvā saṁjāyate saumī yayā vedayate rasān' iti pā+] </l>
                    <l xml:id="Su.3.4.29">[Su.3.4.29] anupraviśya piśitaṁ peśīrvibhajate tathā// &amp;medasaḥ snehamādāya sirāsnāyutvamāpnuyāt// [&amp;vai+ paṁ+ hariprapannaśarmaṇā tu ayaṁ pāṭho+anyathā paṭhito vyākhyātaśca,+amedaḥ sa snehamādāya sirāsnāyutvamapyatha/ sirāṇāṁ tu mṛduḥ pākaḥ snāyūnāṁ ca tataḥ kharaḥ// āśayyābhyāsayogena karotyāśayasaṁbhavam/ sa vāyuḥ kartā, annarasāt snehamādāya medo vibhajate arthādudare medaścimoti; atha evaṁ sirāsnāyutvaṁ vibhajate arthāt sirātvaṁ sirāsvarūpaṁ, snāyutvaṁ snāyusvarūpaṁ ca vibhajate/ nanu samavāyikāraṇasyaikatve+api kathametadvecitryaṁ saṁjāyata ityāha---sirāṇāṁ tu mṛduḥ pāka ityādi/ ---sirāṇāmaśuddharaktavāhinānāṁ, dhamanīrasāyanīnāmapyupalakṣaṇametat; atra mṛduḥ pākā bhavati nirantararasasaṁmṛtatvāt; snāyūnāṁ ca peśīprāntānāṁ kharaḥ pāko bhavati alparasagamanāt/ ----sa vāyuḥ māṁsapeśīṣu āśayya āsamantāt nivāsaṁ kṛtvā hṛdayādyāśayānāṁ saṁbhavamutpattiṁ karoti'(rasayogasāgara, upoddhāta, pṛ+ 113-114)/] </l>
                    <l xml:id="Su.3.4.30">[Su.3.4.30] sirāṇāṁ tu mṛduḥ pākaḥ snāyūnāṁ ca tataḥ kharaḥ// āśayyābhyāsayogena karotyāśayasaṁbhavam// </l>
                    <l xml:id="Su.3.4.31">[Su.3.4.31] raktamedaḥprasādādvṛkkau; māṁsāsṛkkalhamedaḥprasādādvṛṣaṇau; śoṇitakaphaprasādajaṁ hṛdayaṁ, yadāśrayā hi dhamanyaḥ prāṇavahāḥ; &amp;tasyādho[&amp;'tasya vāmataḥ'iti pā+] vāmataḥ plīhā phupphusaśca, dakṣiṇato yakṛt &amp;kloma ca; taddhṛdayaṁ viśeṣeṇa cetanāsthānam, atastasmiṁstamasā++āvṛte sarvaprāṇinaḥ svapanti// [&amp;yattu+ahṛdayasyādho vāmataḥ plīhā phusphusaśca, dakṣiṇato yakṛt kloma ca' iti sauśrutaḥ pāṭhaḥ tatra pramāda eva darīdṛśyate,+ahṛdayasyādho vāmataḥ plīhā, dakṣiṇato yakṛt, ubhayataḥ kloma phusphusau ca' iti tu sādhīyān pāṭhaḥ, anyathā na kenāpi kathamapi śakyaṁ samādhātum,(pratyakṣaśārīra, upoddhāta, pṛ+ 68)/ kloma śvāsanalikā---'ṭrekiyā "trachea"' iti gaṇanāthasenaḥ (pratyakṣaśārīra, dvitīyabhāga, pṛ+ 178),+agāla blaḍara "gall-bladder"' iti rasayogasāgarasyopoddhāte(pṛ+96-102) vai+ paṁ+ hariprapannaśarmā/ vistarastu tatraiva draṣṭavyaḥ/] </l>
                    <l xml:id="Su.3.4.32">[Su.3.4.32] bhavati cātra/ puṇḍarīkeṇa sadṛśaṁ hṛdayaṁ syādadhomukham// jāgratastadvikasati svapataśca nimīlati// </l>
                    <l xml:id="Su.3.4.33">[Su.3.4.33] nidrāṁ tu vaiṣṇavīṁ pāpmānamupadiśanti, sā svabhāvata eva sarvaprāṇino+abhispṛśati/ tatra yadā saṁjñāvahāni srotāṁsi tamobhūyiṣṭhaḥ śleṣmā pratipadyate tadā tāmasī nāma nidrā &amp;bhavatyanavabodhinī[&amp;'saṁbhavati'iti pā+], sā pralayakāle; tamobhūyiṣṭhānāmahaḥsu niśāsu ca bhavati, rajobhūyiṣṭhānāmanimittaṁ, sattvabhūyiṣṭhānāmardharātre; kṣīṇaśleṣmanilabahulānāṁ manaḥśarīrābhitāpavatāṁ ca naiva, sā vaikārikī bhavati// </l>
                    <l xml:id="Su.3.4.34">[Su.3.4.34] bhavanti cātra/ hṛdayaṁ cetanāsthānamuktaṁ suśruta! dehinām// tamobhibhūte tasmiṁstu nidrā viśati dehinam// </l>
                    <l xml:id="Su.3.4.35">[Su.3.4.35] nidrāhetustamaḥ, sattvaṁ bodhane heturucyate// svabhāva eva vā heturgarīyān parikīrtyate// </l>
                    <l xml:id="Su.3.4.36">[Su.3.4.36] pūrvadehānubhūtāṁstu bhūtātmā svapataḥ prabhuḥ// rajoyuktena manasā gṛhṇātyarthān śubhāśubhān// </l>
                    <l xml:id="Su.3.4.37">[Su.3.4.37] karaṇānāṁ tu &amp;vaikalye[&amp;'vaiguṇye'iti pā+] tamasā+abhipravardhite// asvapannapi bhūtātmā prasupta iva cocyate// </l>
                    <l xml:id="Su.3.4.38">[Su.3.4.38] sarvartuṣu divāsvāpaḥ pratiṣiddho+anyatra grīṣmāt, pratiṣiddheṣvapi tu bālavṛddhastrīkarśitakṣatakṣīṇamadyanityayānavāhanādhvakarmapariśrāntānāmabhuktavatāṁ medaḥsvedakapharasaraktakṣīṇānāmajīrṇināṁ ca muhūrtaṁ &amp;divāsvapanamapratiṣiddham/ rātrāvapi jāgaritavatāṁ jāgaritakālādardhamiṣyate divāsvapanam/ vikṛtirhi divāsvapno nāma; tatra svapatāmadharmaḥ sarvadoṣaprakopaśca, tatprakopācca kāsaśvāsapratiśyāyaśiro-&amp;gauravāṅgamardārocakajvarāgnidaurbalyāni[&amp;'gauravajvarāgnidaurbalyāni'iti pā+] bhavanti; rātrāvapi jāgaritavatāṁ vātapittanimittāsta evopadravā bhavanti// </l>
                    <l xml:id="Su.3.4.39">[Su.3.4.39] bhavanti cātra/ tasmānna jāgṛyādrātrau divāsvapnaṁ ca varjayet// jñātvā doṣakarāvetau budhaḥ svapnaṁ mitaṁ caret// </l>
                    <l xml:id="Su.3.4.40">[Su.3.4.40] arogaḥ sumanā hyevaṁ balavarṇānvito vṛṣaḥ// nātisthūlakṛśaḥ śrīmān naro jīvet samāḥ śatam// </l>
                    <l xml:id="Su.3.4.41">[Su.3.4.41] &amp;nidrā sātmyīkṛtā yaistu rātrau ca yadi vā divā// (divārātrau ca ye nityaṁ svapnajāgaraṇocitāḥ/) na teṣāṁ svapatāṁ doṣo jāgratāṁ vā+api jāyate// [&amp;ayamardhaślokaḥ keṣucitpustakeṣu nopalabhyate/] </l>
                    <l xml:id="Su.3.4.42">[Su.3.4.42] nidrānāśo+anilāt pittānmanastāpāt kṣayādapi// saṁbhavatyabhighātācca pratyanīkaiḥ praśāmyati// </l>
                    <l xml:id="Su.3.4.43">[Su.3.4.43] nidrānāśe+abhyaṅgayogo mūrdhni tailaniṣevaṇam// gātrasyodvartanaṁ caiva hitaṁ saṁvāhanāni ca // </l>
                    <l xml:id="Su.3.4.44">[Su.3.4.44] śāligodhūmapiṣṭānnabhakṣyairaikṣavasaṁskṛtaiḥ// bhojanaṁ madhuraṁ snigdhaṁ kṣīramāṁsarasādibhiḥ// </l>
                    <l xml:id="Su.3.4.45">[Su.3.4.45] rasairbileśayānāṁ ca viṣkirāṇāṁ tathaiva ca// drākṣāsitekṣudravyāṇāmupayogo bhavenniśi// </l>
                    <l xml:id="Su.3.4.46">[Su.3.4.46] śayanāsanayānāni manojñāni mṛduni ca// nidrānāśe tu kurvīta tathā+anyānyapi buddhimān// </l>
                    <l xml:id="Su.3.4.47">[Su.3.4.47] nidrātiyoge vamanaṁ &amp;hitaṁ saṁśodhanāni ca// laṅghanaṁ raktamokṣaśca manovyākulanāni ca// [&amp;'vamennidrātiyoge tu kuryāt'iti pā+] </l>
                    <l xml:id="Su.3.4.48">[Su.3.4.48] kaphamedoviṣārtānāṁ rātrau jāgaraṇaṁ hitam// divāsvapnaśca tṛṭśūlahikkājīrṇātisāriṇām// </l>
                    <l xml:id="Su.3.4.49">[Su.3.4.49] indriyārtheṣvasaṁprāptirgauravaṁ jṛmbhaṇaṁ klamaḥ// nidrārtasyeva &amp;yasyehā[&amp;'yasyaite'iti pā+/] tasya tandrāṁ vinirdiśet// </l>
                    <l xml:id="Su.3.4.50">[Su.3.4.50] pītvaikamanilocchvāsamudveṣṭan vivṛtānanaḥ// yaṁ muñcati sanetrāsraṁ sa jṛmbha iti saṁjñitaḥ// </l>
                    <l xml:id="Su.3.4.51">[Su.3.4.51] yo+anāyāsaḥ śramo dehe pravṛddhaḥ śvāsavarjitaḥ// klamaḥ sa iti vijñeya indriyārthaprabādhakaḥ// </l>
                    <l xml:id="Su.3.4.52">[Su.3.4.52] sukhasparśaprasaṅgitvaṁ duḥkhadveṣaṇalolatā// śaktasya cāpyanutsāhaḥ karmasvālasyamucyate// </l>
                    <l xml:id="Su.3.4.53">[Su.3.4.53] utkliśyānnaṁ na nirgacchet &amp;prasekaṣṭhīvaneritam// hṛdayaṁ pīḍyate cāsya tamutkleśaṁ vinirdiśet// [&amp;'prāṇakoṣṭhānileritam'iti pā+] </l>
                    <l xml:id="Su.3.4.54">[Su.3.4.54] vaktre madhuratā tandrā hṛdayodveṣṭanaṁ bhramaḥ// na cānnamabhikāṅkṣeta glāniṁ tasya vinirdiśet// </l>
                    <l xml:id="Su.3.4.55">[Su.3.4.55] ārdracarbhāvanaddhaṁ vā(hi)yo &amp;gātramabhimanyate// tathā guru śiro+atyarthaṁ gauravaṁ tadvinirdiśet// [&amp;'gātraṁ manyate naraḥ'iti pā+] </l>
                    <l xml:id="Su.3.4.56">[Su.3.4.56] mūrcchā pittatamaḥprāyā, rajaḥpittānilādbhramaḥ// tamovātakaphāttandrā, nidrā śleṣmatamobhavā// </l>
                    <l xml:id="Su.3.4.57">[Su.3.4.57] garbhasya khalu rasanimittā mārutādhmānanimittā ca parivṛddhirbhavati// </l>
                    <l xml:id="Su.3.4.58">[Su.3.4.58] bhavanti cātra/ tasyāntareṇa nābhestu jyotiḥsthānaṁ dhruvaṁ smṛtam// tadādhamati vātastu dehastenāsya vardhate// </l>
                    <l xml:id="Su.3.4.59">[Su.3.4.59] ūṣmaṇā sahitaścāpi dārayatyasya mārutaḥ// ūrdhvaṁ tiryagadhastācca srotāṁsyapi yathā tathā// </l>
                    <l xml:id="Su.3.4.60">[Su.3.4.60] dṛṣṭiśca romakūpāśca na vardhante &amp;kadācana[&amp;'kathaṁ ca na'iti pā+]// dhruvāṇyetāni martyānāmiti dhanvantarermatam// </l>
                    <l xml:id="Su.3.4.61">[Su.3.4.61] śarīre kṣīyamāṇe+api vardhete dvāvimau sadā// svabhāvaṁ prakṛtiṁ kṛtvā nakhakeśāviti sthitiḥ// </l>
                    <l xml:id="Su.3.4.62">[Su.3.4.62] sapta prakṛtayo bhavanti---doṣaiḥ pṛthak, dviśaḥ, samastaiśca// </l>
                    <l xml:id="Su.3.4.63">[Su.3.4.63] śukraśoṇitasaṁyoge yo bhaveddoṣa utkaṭaḥ// prakṛtirjāyate tena tasyā me lakṣaṇaṁ śṛṇu// </l>
                    <l xml:id="Su.3.4.64">[Su.3.4.64] tatra yaḥ prajāgarūkaḥ śītadveṣī durbhagaḥ steno matsaryanāryo gāndharvacittaḥ sphuṭitakaracaraṇo+&amp;alparūkṣaśmaśrunakhakeśaḥ[&amp;'atirūkṣaśmaśrunakhakeśaḥ'iti pā+] &amp;krāthī[&amp;'krodhī'iti pā+] dantanakhakhādī ca bhavati// </l>
                    <l xml:id="Su.3.4.65">[Su.3.4.65] adhṛtiradṛḍhasauhṛdaḥ kṛtaghnaḥ kṛśaparuṣo dhamanītataḥ pralāpī// drutagatiraṭano+anavasthitātmā &amp;viyati ca gacchati saṁbhrameṇa suptaḥ//[&amp;'viyadapi'iti pā+] </l>
                    <l xml:id="Su.3.4.66">[Su.3.4.66] avyavasthitamatiścaladṛṣṭirmandaratnadhanasaṁcayamitraḥ// kiṁcideva vilapatyanibaddhaṁ &amp;mārutaprakṛtireṣa manuṣyaḥ// [&amp;'mārutaprakṛtirasthirasattvaḥ'iti pā+] </l>
                    <l xml:id="Su.3.4.67">[Su.3.4.67] vātikāścājagomāyuśaśākhūṣṭraśunāṁ tathā// gṛghrakākakharādīnāmanūkaiḥ kīrtitā narāḥ// </l>
                    <l xml:id="Su.3.4.68">[Su.3.4.68] svedano durgandhaḥ pītaśithilāṅgastāmranakhanayanatālujihvauṣṭhapāṇipādatalo durbhago valipalitakhālityajuṣṭo bahubhuguṣṇadveṣī kṣiprakopaprasādo madhyamaṣolo madhyamāyuśca bhavati// </l>
                    <l xml:id="Su.3.4.69">[Su.3.4.69] medhāvī nipuṇamatirvigṛhya vaktā tejasvī samitiṣu durnivāravīryaḥ// suptaḥ san kanakapalāśakarṇikārān saṁpaśyedapi ca hutāśavidyudulkāḥ// </l>
                    <l xml:id="Su.3.4.70">[Su.3.4.70] na bhayāt praṇamedanateṣvamṛduḥ praṇateṣvapi sāntvanadānaruciḥ// bhavatīha sadā vyathitāsyagatiḥ sa bhavediha pittakṛtaprakṛtiḥ// </l>
                    <l xml:id="Su.3.4.71">[Su.3.4.71] bhujaṅgolūkagandharvayakṣamārjāravānaraiḥ// vyāghrarkṣanakulānūkaiḥ paittikāstu narāḥ smṛtāḥ// </l>
                    <l xml:id="Su.3.4.72">[Su.3.4.72] dūrvendīvaranistriṁśārdrāriṣṭakaśarakāṇḍānāmanyatamavarṇaḥ subhagaḥ priyadarśano madhurapriyaḥ kṛtajño dhṛtimān sahiṣṇuralolupo balavāṁściragrāhī dṛḍhavairaśca bhavati// </l>
                    <l xml:id="Su.3.4.73">[Su.3.4.73] śuklākṣaḥ sthirakuṭilāli(ti)nīlakeśo lakṣmīvān jaladamṛdaṅgasiṁhaghoṣaḥ// suptaḥ san sakamalahaṁsacakravākān saṁpaśyedapi ca jalāśayān manojñān// </l>
                    <l xml:id="Su.3.4.74">[Su.3.4.74] raktāntanetraḥ suvibhaktagātraḥ snigdhacchaviḥ sattvaguṇopapannaḥ// kleśakṣamo mānayitā gurūṇāṁ jñeyo balāsaprakṛtirmanuṣyaḥ// </l>
                    <l xml:id="Su.3.4.75">[Su.3.4.75] dṛḍhaśāstramatiḥ sthiramitradhanaḥ parigaṇya cirāt pradadāti bahu// pariniścitavākyapadaḥ satataṁ gurumānakaraśca bhavetsa sadā// </l>
                    <l xml:id="Su.3.4.76">[Su.3.4.76] brahmarudrendravaruṇaiḥ siṁhāśvagajagovṛṣaiḥ// tārkṣyahaṁsasamānūkāḥ śleṣmaprakṛtayo narāḥ// </l>
                    <l xml:id="Su.3.4.77">[Su.3.4.77] dvayorvā tisṛṇāṁ vā+api prakṛtīnāṁ tu lakṣaṇaiḥ// jñātvā saṁsargajā vaidyaḥ prakṛtīrabhinirdiśet// </l>
                    <l xml:id="Su.3.4.78">[Su.3.4.78] prakopo vā+anyabhāvo &amp;vā kṣayo vā nopajāyate// prakṛtīnāṁ svabhāvena jāyate tu gatāyuṣaḥ//[&amp;'vā+anyathābhāvaḥ'iti pā+] </l>
                    <l xml:id="Su.3.4.79">[Su.3.4.79] viṣajāto yathā kīṭo na viṣeṇa vipadyate// tadvatprakṛtayo martyaṁ śaknuvanti na bādhitum// </l>
                    <l xml:id="Su.3.4.80">[Su.3.4.80] prakṛtimiha narāṇāṁ bhautikīṁ kecidāhuḥ pavanadahanatoyaiḥ kīrtitāstāstu tisraḥ// sthiravipulaśarīraḥ pārthivaśca kṣamāvān śuciratha cirajīvī nābhasaḥ khairmahadbhiḥ// </l>
                    <l xml:id="Su.3.4.81">[Su.3.4.81] śaucamāstikyamabhyāso vedeṣu gurupūjanam// priyātithitvamijyā ca brahmakāyasya lakṣaṇam// </l>
                    <l xml:id="Su.3.4.82">[Su.3.4.82] māhātmyaṁ śauryamājñā ca satataṁ śāstrabuddhitā// bhṛtyānāṁ bharaṇaṁ cāpi māhendraṁ kāyalakṣaṇam// </l>
                    <l xml:id="Su.3.4.83">[Su.3.4.83] śītasevā sahiṣṇutvaṁ paiṅgalyaṁ harikeśatā// priyavāditvamityetaddāruṇaṁ kāyalakṣaṇam// </l>
                    <l xml:id="Su.3.4.84">[Su.3.4.84] madhyasthatā sahiṣṇutvamarthasyāgamasaṁcayau// mahāprasavaśaktitvaṁ kauberaṁ kāyalakṣaṇam// </l>
                    <l xml:id="Su.3.4.85">[Su.3.4.85] gandhamālyapriyatvaṁ ca nṛtyavāditrakāmitā// vihāraśīlatā caiva gāndharvaṁ kāyalakṣaṇam// </l>
                    <l xml:id="Su.3.4.86">[Su.3.4.86] prāptakārī dṛḍhotthāno nirbhayaḥ smṛtimān śuciḥ// rāgamohamadaddeṣairvarjito &amp;yāmyasattvavān//[&amp;'rāgamohabhayadveṣairvarjito yamasattvavān' pā+] </l>
                    <l xml:id="Su.3.4.87">[Su.3.4.87] /japavratabrahmacaryahomādhyayanasevinam// jñānavijñānasaṁpannamṛṣisattvaṁ naraṁ viduḥ// </l>
                    <l xml:id="Su.3.4.88">[Su.3.4.88] saptaite sāttvikāḥ kāyā rajasāṁstu nibodhame// aiśvaryavantaṁ raudraṁ ca śūraṁ caṇḍamasūyakam// </l>
                    <l xml:id="Su.3.4.89">[Su.3.4.89] ekāśinaṁ caudarikamāsuraṁ sattvamīdṛśam// tīkṣṇamāyāsinaṁ bhīruṁ caṇḍaṁ māyānvitaṁ tathā// </l>
                    <l xml:id="Su.3.4.90">[Su.3.4.90] vihārācāracapalaṁ sarpasattvaṁ vidurnaram// &amp;pravṛddhakāmasevī cāpyajasrāhāra eva ca //[&amp;'abaddhakāmasevī'iti pā+] </l>
                    <l xml:id="Su.3.4.91">[Su.3.4.91] amarṣaṇo+anavasthāyī śākunaṁ kāyalakṣaṇam// ekāntagrāhitā raudramasūyā dharmabāhyatā// </l>
                    <l xml:id="Su.3.4.92">[Su.3.4.92] &amp;bhṛśamātmastavaścāpi rākṣasaṁ kāyalakṣaṇam// ucchiṣṭāhāratā taikṣṇyaṁ sāhasapriyatā tathā//[&amp;'bhṛśamātraṁ tamaścāpi'iti pā+] </l>
                    <l xml:id="Su.3.4.93">[Su.3.4.93] strīlolupatvaṁ nairlajjyaṁ paiśācaṁ kāyalakṣaṇam// asaṁvibhāgamalasaṁ duḥkhaśīlamasūyakam// </l>
                    <l xml:id="Su.3.4.94">[Su.3.4.94] lolupaṁ cāpyadātāraṁ pretasattvaṁ vidurnaram// ṣaḍete rājasāḥ kāyāḥ, tāmasāṁstu nibodha me// </l>
                    <l xml:id="Su.3.4.95">[Su.3.4.95] durmedhastvaṁ mandatā ca svapne maithunanityatā// nirākariṣṇutā caiva vijñeyāḥ pāśavā guṇāḥ// </l>
                    <l xml:id="Su.3.4.96">[Su.3.4.96] anavasthitatā maurkhyaṁ bhīrutvaṁ salilārthitā// parasparābhimardaśca matsyasattvasya lakṣaṇam// </l>
                    <l xml:id="Su.3.4.97">[Su.3.4.97] ekasthānaratirnityamāhāre kevale rataḥ// vānaspatyo naraḥ sattvadharmakāmārthavarjitaḥ// </l>
                    <l xml:id="Su.3.4.98">[Su.3.4.98] ityete trividhāḥ kāyāḥ proktā vai tāmasāstathā// kāyānāṁ prakṛtīrjñātvā tvanurūpāṁ kriyāṁ caret// </l>
                    <l xml:id="Su.3.4.99">[Su.3.4.99] mahāprakṛtayastvetā rajaḥsattvatamaḥkṛtāḥ// proktā lakṣaṇataḥ samyagbhiṣak tāśca vibhāvayet// iti suśrutasaṁhitāyāṁ śārīrasthāne garbhavyākaraṇaṁ śārīraṁ nāma caturtho+adhyāyaḥ//4// </l>
                </div>
                <div n="5" type="adhyāyaḥ" xml:id="suśrutasaṃhitā-body-div-3-div-5">
                    <head xml:id="suśrutasaṃhitā-body-div-3-div-5-head">pañcamo+adhyāyaḥ/</head>
                    <l xml:id="Su.3.5.1">[Su.3.5.1] athātaḥ śarīrasaṁkhyāvyākaraṇaṁ śārīraṁ vyākhyāsyāmaḥ// </l>
                    <l xml:id="Su.3.5.2">[Su.3.5.2] yathovāca bhagavān dhanvantariḥ// </l>
                    <l xml:id="Su.3.5.3">[Su.3.5.3] śukraśoṇitaṁ garbhāśayasthamātmaprakṛtivikārasaṁmūrcchitaṁ+agarbha'ityucyate/ taṁ cetanāvasthitaṁ vāyurvibhajati, teja enaṁ pacati, āpaḥ kledayanti, pṛthivīsaṁhanti, ākāśaṁ vivardhayati; evaṁ vivardhitaḥ sa yadā &amp;hastapādajihvāghrāṇakarṇanitambādibhiraṅgairupetastadā+aśarīraṁ'iti saṁjñāṁ labhate/[&amp;'hastapādajihvāghrāṇakarṇādibhiḥ'iti pā+] tacca ṣaḍaṅgaṁ---śākhāścatasro, madhyaṁ pañcamaṁ, ṣaṣṭhaṁ śira iti// </l>
                    <l xml:id="Su.3.5.4">[Su.3.5.4] ataḥ paraṁ pratyaṅgāni vakṣyante---mastakodarapṛṣṭhanābhilalāṭanāsācibukabastigrīvā ityetā ekaikāḥ, karṇanetrabhrūśaṅkhāṁsagaṇḍakakṣastanavṛṣaṇapārśvasphigjānubāhūruprabhṛtayo dve dve, viṁśatiraṅgulayaḥ, srotāṁsi &amp;vakṣyamāṇāni[&amp;'vakṣyante'iti pā+], eṣa pratyaṅgavibhāga uktaḥ// </l>
                    <l xml:id="Su.3.5.5">[Su.3.5.5] tasya punaḥ &amp;saṁkhyānaṁ[&amp;'saṁkhyeyāni'iti pā+]---tvacaḥ kalā dhātavo malā doṣā yakṛtplīhānau phupphusa uṇḍuko hṛdayamāśayā antrāṇi vṛkkau srotāṁsi kaṇḍarā jālāni kūrcā rajjavaḥ sevanyaḥ saṅghātāḥ sīmantā asthīni sandhayaḥ snāyavaḥ peśyo marmāṇi sairā dhamanyo &amp;yogavahāni[&amp;'yogavāhīni'iti pā+] srotāṁsi ca// </l>
                    <l xml:id="Su.3.5.6">[Su.3.5.6] tvacaḥ sapta, kalāḥ sapta, āśayāḥ sapta, dhātavaḥ sapta, sapta sirāśatāni, pañca peśīśatāni, nava snāyuśatāni, trīṇyasthiśatāni, dve daśottare saṁdhiśate, saptottaraṁ marmaśataṁ, caturviṁśatirdhamanyaḥ, trayo doṣāḥ, trayo malāḥ, nava srotāṁsi,(&amp;&amp;ṣoḍaśa kaṇḍarāḥ, ṣoḍaśa jālāni, ṣaṭ kūrcāḥ, catasro rajjavaḥ, sapta sevanyaḥ, caturdaśa saṅghātāḥ, caturdaśa sīmantāḥ, dvāviṁśatiryogavahāni srotāṁsi, &amp;dvikānyantrāṇi[&amp;dvikānyantrāṇīti sūkṣmasthūlabhedena/]) ceti samāsaḥ//[&amp;&amp;ayaṁ pāṭho hastalikhitapustake nopalabhyate/ hārāṇacandrapaṭhitatvādasmābhiḥ paṭhitaḥ/] </l>
                    <l xml:id="Su.3.5.7">[Su.3.5.7] vistāro+ata ūrdhvaṁ---tvaco+abhihitāḥ kalā dhātavo malā doṣā yakṛtplīhānau phupphusa uṇḍuko hṛdayaṁ vṛkkau ca// </l>
                    <l xml:id="Su.3.5.8">[Su.3.5.8] āśayāstu-vātāśayaḥ, pittāśayaḥ, śleṣmāśayo, raktāśaya, āmāśayaḥ, pakvāśayo, mūtrāśayaḥ, strīṇāṁ garbhāśayo+aṣṭama iti// </l>
                    <l xml:id="Su.3.5.9">[Su.3.5.9] sārdhatrivyāmānyantrāṇi puṁsāṁ, strīṇāmardhavyāmahīnāni// </l>
                    <l xml:id="Su.3.5.10">[Su.3.5.10] śravaṇanavadanaghrāṇagudameḍhrāṇi nava srotāṁsi narāṇāṁ bahirmukhāni, etānyeva strīṇāmaparāṇi ca trīṇi dve stanayoradhastādraktavahaṁ ca// </l>
                    <l xml:id="Su.3.5.11">[Su.3.5.11] ṣoḍaśa kaṇḍarāḥ---tāsāṁ catasraḥ pādayoḥ, tāvatyo hastagrīvāpṛṣṭheṣu; tatra hastapādagatānāṁ kaṇḍarāṇāṁ nakhā (agra)prarohāḥ, grīvāhṛdaya-&amp;nibandhinīnāmadhobhāgagatānāṁ[&amp;'saṁbandhanīnāṁ'iti pā+] meḍhraṁ, śroṇipṛṣṭhanibandhinīnāmadhobhāgagatānāṁ &amp;bimbaṁ[&amp;'nitambaḥ'iti pā+/hārāṇacandrastu+abimbaḥ'iti paṭhitvā+abimbaḥ sacchidraṁ trikāsthi ucyate'iti vyākhyānayati/], mūrdhoruvakṣo+asapiṇḍādīnāṁ &amp;ca// [&amp;'ūruvakṣo+akṣapiṇḍādigatānāṁ ca mūrdhā'iti hārāṇacandraḥ paṭhati/+amūrdhoruvakṣo+akṣapiṇḍādīnāṁ ca'iti pā+] </l>
                    <l xml:id="Su.3.5.12">[Su.3.5.12] māṁsasirāsnāyvasthijālāni pratyekaṁ catvāri catvāri, tāni maṇibandhagulphasaṁśritāni parasparanobaddhāni parasparasaṁśliṣṭāni parasparagavākṣitāni ceti, yairgavākṣitamidaṁ śarīram// </l>
                    <l xml:id="Su.3.5.13">[Su.3.5.13] ṣaṭ kūrcāḥ, te hastapādagrīvāmeḍheṣu; hastayordvau, pādayordvau, grīvāmeḍhrayorekaikaḥ// </l>
                    <l xml:id="Su.3.5.14">[Su.3.5.14] mahatyo māṁsarajjavaścatasraḥ---pṛṣṭhavaṁśamubhayataḥ peśīnibandhanārthaṁ dve bāhye, ābhyantare ca dve// </l>
                    <l xml:id="Su.3.5.15">[Su.3.5.15] sapta &amp;sevanyaḥ[&amp;'sīvanyaḥ'iti pā+]; sirasi vibhaktāḥ pañca, jihvāśephasorekaikā; tāḥ parihartavyāḥ śastreṇa// </l>
                    <l xml:id="Su.3.5.16">[Su.3.5.16] caturdaśāsthnāṁ saṁghātāḥ; teṣāṁ trayo gulphajānuvaṅkṣaṇeṣu, etenetarasakthi bāhū ca vyākhyātau, trikaśirasorekaikaḥ// </l>
                    <l xml:id="Su.3.5.17">[Su.3.5.17] &amp;&amp;caturdaśaiva sīmantāḥ; te cāsthisaṅghātavadgaṇanīyāḥ, yatastairyuktā asthisaṁghātāḥ; &amp;ye hyuktāḥ saṁghātāste khalvaṣṭādaśaikeṣām//[&amp;&amp;vāgbhaṭastu "gulphajānuvaṁkṣaṇamaṇibandhakūrparakskṣāsu ekaikaḥ, trike ekaḥ, pañca śirasi" ityaṣṭādaśa sīmantānāḥ; saṁghātāṁstu caturdaśaiva//] [&amp;'sīmantāstu khalvaṣṭādaśakeṣām'iti pā+] </l>
                    <l xml:id="Su.3.5.18">[Su.3.5.18] trīṇi &amp;saṣaṣṭīnyasthiśatāni[&amp;'ṣaṣṭyadhi(?)kāni'iti pā+] vedavādino bhāṣante; śalyatantre tu trīṇyeva śatāni/ teṣāṁ saviṁśamasthiśataṁ śākhāsu, saptadaśottaraṁ śataṁ śroṇipārśvapṛṣṭhoraḥsu, grīvāṁ pratyūrdhvaṁ triṣaṣṭiḥ, evamasthnāṁ trīṇi śatāni pūryante// </l>
                    <l xml:id="Su.3.5.19">[Su.3.5.19] ekaikasyāṁ tu pādāṅgulyāṁ trīṇi trīṇi tāni pañcadaśa, talakūrcagulphasaṁśritāni daśa, pārṣṇyāmekaṁ, jaṅghāyāṁ dve, jānunyekaṁ, ekamūrāviti, triṁśadevamekasmin sakthni bhavanti, etenetarasakthi bāhū ca vyākhyātau; śroṇyāṁ pañca, teṣāṁ &amp;gudabhaganitambeṣu[&amp;'bhagagudanitambeṣu'iti pā+] catvāri, trikasaṁśritamekaṁ, pārśve &amp;ṣaṭtriṁśadekasmin[&amp;pratipārśva dvādaśa paśukāḥ, dvādaśa sthālakāni, dvādaśa sthālakārbudānīti militvā ṣaṭtriṁśadasthīni jñeyāni/], dvitīye+apyevaṁ, pṛṣṭhe triṁśat, &amp;aṣṭāvurasi[&amp;aṣṭāvurasīti uraḥphalake ṣaṭ, akṣakasaṁjñe dve; iti militvā+aṣṭāvurasyasthīni jñeyāni/], dve &amp;aṁśaphalake[&amp;'dve akṣakasaṁjñe' iti pā+], &amp;&amp;grīvāyāṁ nava, kaṇṭhanāḍyāṁ catvāri, dve hanvoḥ, dantā dvātriṁśat, nāsāyāṁ trīṇi, ekaṁ tāluni, gaṇḍakarṇaśaṅkheṣvekaikaṁ, ṣaṭ śirasīti// [&amp;&amp;atra+akaṇṭhanāḍyāṁ trīṇi, ekaṁ hanau, dantā dvātriṁśat, nāsāyāṁ nava, tāluni dve, gaṇḍayordve, śaṅkhayordve, karṇayoḥ ṣaṭ, ṣaṭ śirasi' iti pāṭho rasayogasāgarasyopoddhāte vai. paṁ. hariprapannaśarmaṇā saṁśodhitaḥ/] </l>
                    <l xml:id="Su.3.5.20">[Su.3.5.20] etāni pañcavidhāni bhavanti; tadyathā---kapālarucakataruṇavalayanalakasaṁjñāni/ teṣāṁ jānunitanbāṁsagaṇḍatāluśaṅkhaśiraḥsu kapālāni, daśanāstu rucakāni, ghrāṇakarṇagrīvākṣikoṣeṣu taruṇāni, pārśvapṛṣṭhoraḥsu &amp;valayāni, śeṣāṇi nalakasaṁjñāni// [&amp;'pāṇipādapārśvapṛṣṭhodaroraḥsu valayāni' iti pāṭhastu na samīcīnaḥ, ṭīkāyāmuktena bhojavacanena saha virodhāt pratyakṣavirodhācca/] </l>
                    <l xml:id="Su.3.5.21">[Su.3.5.21] bhavanti cātra/ abhyantaragataiḥ sārairyathā tiṣṭhanti bhūruhāḥ// asthisāraistathā dehā dhriyante dehināṁ dhruvam// </l>
                    <l xml:id="Su.3.5.22">[Su.3.5.22] tasmācciravinaṣṭeṣu tvaṅgāṁseṣu śarīriṇām// asthīni na vinaśyanti sārāṇyetāni dehinām// </l>
                    <l xml:id="Su.3.5.23">[Su.3.5.23] māṁsānyatra nibaddhāni sirābhiḥ snāyubhistathā// asthīnyālambanaṁ kṛtvā na śīryante patanti vā// </l>
                    <l xml:id="Su.3.5.24">[Su.3.5.24] sandhayastu &amp;dvividhāśceṣṭāvantaḥ, sthirāśca// [&amp;'ceṣṭāvantaḥ sandhayo dvividhāḥ---bahuceṣṭā alpaceṣṭāśceti kṛtvā/ tatra śākhāsu adho hanukoṭyośca bahuceṣṭāḥ, pṛṣṭhavaṁśādiṣvalpaceṣṭāḥ, anyatra punaraceṣṭāḥ/ athātra ceṣṭāvatsu savdhiṣvasthidvayamasthitrayaṁ vā sambadhyate sāndramasṛṇaśaṇagucchasamākārābhiḥ pratānavatībhiḥ svāyurajjubhiḥ snāyukoṣaiśca/ sandheyabhāgāśca tatrāsthnāṁ taruṇāsthisamāvṛtāḥ susaṁśliṣṭāśca sleṣmadharakalāpuṭavyavadhānena samyagvartanāya/ aceṣṭāḥ punaḥ sandhayaḥ pratanusnāyujālasaṁhatā danturadhārādibhirnirantarasaṁśliṣṭāśca, teṣu hi prayojanābhāvāt śleṣmadharakalāyā abhāvaḥ/' pratyakṣaśārīra, bhā. pra. pṛ. 115-116.] </l>
                    <l xml:id="Su.3.5.25">[Su.3.5.25] śākhāsu hanvo kaṭyāṁ ca ceṣṭāvantastu sandhayaḥ// śeṣāstu sandhayaḥ sarve vijñeyā hi sthirā budhaiḥ// </l>
                    <l xml:id="Su.3.5.26">[Su.3.5.26] saṅkhyātastu daśottare dve śate; teṣāṁ śākhāsvaṣṭaṣaṣṭiḥ, ekonaṣaṣṭiḥ koṣṭhe, grīvāṁ pratyūrdhvaṁ tryaśītiḥ/ ekaikasyāṁ pādāṅgulyāṁ tryastrayaḥ, dvāvaṅguṣṭhe, te caturdaśa; jānugulphavaṅkṣaṇeṣvekaikaḥ, evaṁ saptadaśaikasmin sakthni bhavanti; etenetarasakthi bāhū ca vyākhyātau; trayaḥ kaṭīkapāleṣu, caturviṁśatiḥ pṛṣṭhavaṁśe, tāvanta eva pārśvayoḥ, urasyāṣṭau; tāvanta eva grīvāyāṁ, trayaḥ kaṇṭhe, &amp;nāḍīṣu hṛdayaklomanibaddhāsvaṣṭādaśa,[&amp;kecittvatra+anāḍīṣu phupphusaklomanibaddhāsu'iti paṭhanti/+atrayaḥ kaṇṭhe, trayaḥ kaṇṭhanāḍyāṁ, hṛdayaklomanibaddhāsu nāḍīṣvaṣṭādaśa'iti pā+] dantaparimāṇā dantamūleṣu, ekaḥ kākalake &amp;nāsāyāṁ ca, [&amp;'nāsāyāṁ pañca, dvau dvāveva dvayornetrayorbhavataḥ, dvau vartmamaṇḍalajau netrāśrayau'iti pā+] dvau vartmamaṇḍalajau netrāśrayau, gaṇḍakarṇaśaṅkheṣvekaikaḥ, dvau hanusandhī, dvāvupariṣṭādbhruvoḥ śaṅkhayośca, pañca śiraḥkapāleṣu, eko mūrdhni// </l>
                    <l xml:id="Su.3.5.27">[Su.3.5.27] ta ete sandhayo+aṣṭavidhāḥ---&amp;&amp;korolūkhalasāmudgaprataratunnasevanīvāyasatuṇḍamaṇḍalaśaṅkhāvartāḥ/ teṣāmaṅgulimaṇibandhagulphajānukūrpareṣu korāḥ sandhayaḥ, kakṣāvaṅkṣaṇadaśaneṣūlūkhalāḥ, &amp;aṁsapīṭhagudabhaganitambeṣu sāmudgāḥ[&amp;'aṁsapīṭhagudapādanitambeṣu' iti pā+], grīvāpṛṣṭhavaṁśayoḥ pratarāḥ, śiraḥkaṭīkapāleṣu tunnasevanyaḥ, &amp;hanorubhayatastu vāyasatuṇḍaḥ[&amp;'hanvoḥ'iti pā+], kaṇṭhahṛdayanetraklomanāḍīṣu maṇḍalāḥ, śrotraśṛṅgāṭakeṣu śaṅkhāvartāḥ/ teṣāṁ nāmabhirevākṛtayaḥ prāyeṇa vyākhyātāḥ// [&amp;&amp;'tatra korā nāma sandhayo bahuveṣṭāḥ, uttānakoragarbheṣvasthiprānteṣu utsedhavatāmasthibhāgānāṁ sandhānarūpāḥ/ udūkhalā nāma sandhayo+api bahuceṣṭāḥ, udūkhalavadgabhīraprāyeṣvasthibhāgeṣu itarāsthimuṇḍasandhānarūpāḥ/ teṣu hi svodūkhalānāśritya abhito vivartante tāni tānyasthīni, yathā---kakṣāvaṅkṣaṇasandhiṣu/ daśanodūkhalāstu sthirāḥ sandhayaḥ pṛthageva mantavyāḥ/ sāmudgā nāma samudganirmāpakā iva sandhayo+alpaceṣṭāḥ/ te ca śroṇicakrāṁsacakrādiṣu dṛśyāḥ/ pratarā nāma prataraṇaśīlairiva īṣaccalaiḥ samatalāṁśābhyāṁ parasparasaṁhitairasthikhaṇḍairnirmitāḥ sandhayaḥ/ tunnasevanyo nāma---parasparāpīḍanairdanturadhārādibhirnirmitāḥ kapālāntarālāḥ sandhayaḥ/ te śiraḥkapāleṣu dṛśyāḥ, kaṭikapāleṣu ca prāgyauvanāt/ vāyasatuṇḍākhyastu sandhiḥ adhohanumuṇḍayoḥ śaṅkhāsthigatābhyāṁ hanusandhisthālakābhyāṁ sandhānānmukhavyādānādisampādakaḥ, sa tu korasandhereva khallakorākhyo bhedo yugmarūpaḥ, tasya koragrahaṇenaiva grahaṇamiti sūkṣmadṛśaḥ/ maṇḍalaśaṅkhāvartāḥ punaḥ kramāt śvāsapathakarṇaśaṣkulīgatāstaruṇāsthisandhayaḥ'(pratyakṣaśārīra pra. bhā. pṛ. 114-117.)/)] </l>
                    <l xml:id="Su.3.5.28">[Su.3.5.28] asthnāṁ tu sandhayo hyete kevalāḥ parikīrtitāḥ// peśīsnāyusirāṇāṁ tu sandhisaṅkhyā na vidyate// </l>
                    <l xml:id="Su.3.5.29">[Su.3.5.29] nava snāyuśatāni/ tāsāṁ śākhāsu ṣaṭśatāni, dve śate triṁśacca koṣṭhe, grīvāṁ pratyūrdhvaṁ saptatiḥ/ ekaikasyāṁ tu pādāṅgulyāṁ &amp;ṣaṭ[&amp;'ṣaṭ ṣaṭ' iti pā+] nicitāḥ, tāstriṁśat, tāvatya eva talakūrcagulpheṣu, tāvatya eva jaṅghāyāṁ, daśa jānuni, catvāriṁśadūrau, daśa vaṅkṣaṇe, śatamadhyardhamevamekasmin sakthni bhavanti, etenetarasakthi bāhū ca vyākhyātau; ṣaṣṭiḥ kaṭyāṁ, pṛṣṭe+aśītiḥ, pārśvayoḥ ṣaṣṭiḥ, urasi triṁśat; ṣaṭtriṁśadgrīvāyāṁ, mūrdhni catustriṁśat; evaṁ nava snāyuśatāni vyākhyātāni (&amp;bhavanti)[&amp;asyāgre+amahāsnāyostu kaṇḍareti saṁjñā'ityadhikaṁ paṭhyate kvacitpustake]// </l>
                    <l xml:id="Su.3.5.30">[Su.3.5.30] bhavanti cātra / snāyūścaturvidhā vidyāttāstu sarvā nibodha me// pratānavatyo vṛttāśca pṛthvyaśca śuṣirāstathā// </l>
                    <l xml:id="Su.3.5.31">[Su.3.5.31] pratānavatyaḥ śākhāsu sarvasandhiṣu cāpyatha// vṛttāstu kaṇḍarāḥ sarvā bijñeyāḥ kuśalairiha// </l>
                    <l xml:id="Su.3.5.32">[Su.3.5.32] āmapakvāśayānteṣu bastau ca śuṣirāḥ khalu// pārśvorasi tathā pṛthulāśca śirasyatha// </l>
                    <l xml:id="Su.3.5.33">[Su.3.5.33] nauryathā phalakāstīrṇā bandhanairbahubhiryutā// bhārakṣamā bhavedapsu nṛyuktā susamāhitā// </l>
                    <l xml:id="Su.3.5.34">[Su.3.5.34] evameva śarīre+asmin yāvantaḥ sandhayaḥ smṛtāḥ/ snāyubhirbahubhirbaddhāstena bhārasahā narāḥ// </l>
                    <l xml:id="Su.3.5.35">[Su.3.5.35] na hyasthīni na vā peśyo na sirā na ca sandhayaḥ// vyāpāditāstathā hanyuryathā snāyuḥ śarīriṇam// </l>
                    <l xml:id="Su.3.5.36">[Su.3.5.36] yaḥ snāyūḥ pravijānāti bāhyāścābhyantarāstathā// sa gūḍhaṁ śalyamāhartuṁ dehācchaknoti dehinām// </l>
                    <l xml:id="Su.3.5.37">[Su.3.5.37] pañca peśīśatāni bhavanti/ tāsāṁ catvāri śatāni śākhāsu, koṣṭhe ṣaṭṣaṣṭiḥ, grīvāṁ pratyūrdhvaṁ catustriṁśat/ ekaikasyāṁ tu pādāṅgulyāṁ tisrastisrastāḥ pañcadaśa, daśa prapade, pādopari kūrcasanniviṣṭāstāvatya eva, daśa gulphatalayoḥ, gulphajānvantare viṁśatiḥ, vañca jānuni, viṁśatirūrau, daśa vaṅkṣaṇe, śatamevamekasmin sakthni bhavanti, etenetarasakthi bāhū ca vyākhyātau; tisraḥ pāyau, ekā meḍhre, sevanyāṁ cāparā, dve vṛṣaṇayoḥ, sphicoḥ pañca pañca, dve bastiśirasi, pañcodare, nābhyāmekā, pṛṣṭhordhvasanniviṣṭāḥ pañca pañca dīrghāḥ, ṣaṭ pārśvayoḥ, daśa vakṣasi, akṣakāṁsau prati samantāt sapta, dve hṛdayāmāśayayoḥ, ṣaṭ yakṛtplīhoṇḍukeṣu; grīvāyāṁ catasraḥ, aṣṭau &amp;hanvoḥ[&amp;'hanusamākhye'iti hārāṇacandrasaṁmataḥ pāṭhaḥ], ekaikā kākalakagalayoḥ, dve tāluni, &amp;ekā jihvāyāṁ[&amp;'jihvāyāṁ dve'iti pā+], oṣṭhayordve, nāsāyāṁ dve, dve &amp;netrayoḥ[&amp;'catasro netrayoḥ'iti pā+], gaṇḍayoścatasraḥ, karṇayordve, catasro lalāṭe, ekā &amp;śirasīti[&amp;'ṣaṭ śirasi'iti pā+]; evametāni pañca peśīśatāni// </l>
                    <l xml:id="Su.3.5.38">[Su.3.5.38] bhavati cātra/ sirāsnāyvasthiparvāṇi sandhayaśca śarīriṇām// peśībhiḥ saṁvṛtānyatra balavanti bhavantyataḥ// </l>
                    <l xml:id="Su.3.5.39">[Su.3.5.39] strīṇāṁ tu viṁśatiradhikā/ daśa tāsāṁ stanayorekaikasmin pañca pañceti, yauvane tāsāṁ parivṛddhiḥ; &amp;apatyapathe[&amp;'bhagāpatyapathe'iti pā+] catasraḥ---tāsāṁ prasṛte+abhyantarato dve, mukhāśrite bāhye ca vṛtte dve, garbhacchidrasaṁśritāstisraḥ, &amp;śukrārtavapraveśinyastisra eva[&amp;'śukrārtavapraveśinyo garbhāśaye tisra eva'iti pā+]/ &amp;&amp;pittakvāśayayormadhye garbhaśayyā, yatra garbhastiṣṭhati// [&amp;&amp;'atra+abastipakvāśayamadhye garbhāśayaḥ'iti pāṭhe bhavitumarhati,+aśarīre tathaiva darśanādanyathā pratyakṣavirodhācca' iti pratyakṣaśārīropoddhāte(pṛ. 72) gaṇanāthasenaḥ/] </l>
                    <l xml:id="Su.3.5.40">[Su.3.5.40] tāsāṁ bahalapelavasthūlāṇupṛthuvṛttahrasvadīrghāsthiramṛduślakṣṇakarkaśabhāvāḥ sandhyasthisirāsnāyupracchādakā yathāpradeśaṁ svabhāvata eva bhavanti// </l>
                    <l xml:id="Su.3.5.41">[Su.3.5.41] bhavati cātra/ puṁsāṁ peśyaḥ purastādyāḥ proktā &amp;lakṣaṇamuṣkajāḥ[&amp;'lakṣaṇamuṣkayoḥ/ strīṇāmāśritya'iti pā+]// strīṇāmāvṛtya tiṣṭhanti phalamantargataṁ hi tāḥ// </l>
                    <l xml:id="Su.3.5.42">[Su.3.5.42] marmasirādhamanīsrotasāmanyatra pravibhāgaḥ// </l>
                    <l xml:id="Su.3.5.43">[Su.3.5.43] śaṅkhanābhyākṛtiryonistryāvartā sā prakīrtitā// tasyāstṛtīye tvāvarte garbhaśayyā pratiṣṭhitā// </l>
                    <l xml:id="Su.3.5.44">[Su.3.5.44] yathā rohitamatsyasya mukhaṁ bhavati rūpataḥ// tatsaṁsthānāṁ tathārūpāṁ garbhaśayyāṁ vidurbudhāḥ// </l>
                    <l xml:id="Su.3.5.45">[Su.3.5.45] ābhugno+abhimukhaḥ śete garbho garbhāśaye striyāḥ// sa yoniṁ śirasā yāti svabhāvāt prasavaṁ prati// </l>
                    <l xml:id="Su.3.5.46">[Su.3.5.46] tvakparyantasya dehasya yo+ayamaṅgaviniścayaḥ// śalyajñānādṛte &amp;naiśa[&amp;'naiva'iti pā+] varṇyate+aṅgeṣu keṣucit// </l>
                    <l xml:id="Su.3.5.47">[Su.3.5.47] tasmānniḥsaṁśayaṁ &amp;jñānaṁ[&amp;'jñānamicchatā śalyajīvinā'iti pā+] hartrā śalyasya vāñchatā// śodhayitvā mṛtaṁ &amp;samyagdraṣṭavyayo+aṅgaviniścayaḥ[&amp;'tāvat'iti pā+]// </l>
                    <l xml:id="Su.3.5.48">[Su.3.5.48] pratyakṣato hi yaddṛṣṭaṁ śāstradṛṣṭaṁ ca yadbhavet// &amp;samāsatastadubhayaṁ[&amp;'samāgataṁ dvayaṁ tattu'iti pā+] bhūyo jñānavivardhanam// </l>
                    <l xml:id="Su.3.5.49">[Su.3.5.49] tasmāt samastagātramaviṣopahatamadīrghavyādhipīḍitamavarṣaśatikaṁ niḥsṛṣṭāntrapurīṣaṁ puruṣamavahantyāmāpagāyāṁ nibaddhaṁ pañjarasthaṁ &amp;muñjavalkalakuśaśaṇādīnāmanyatamenāveṣṭitāṅgapratyaṅgamaprakāśe[&amp;'+balvaja+'iti pā+] deśe kothayet, samyakprakuthitaṁ coddhṛtya tato dehaṁ saptarātrāduśīrabālaveṇuvalkalakūrcānāmanyatamena śanaiḥ śanairavagharṣayaṁstvagādīn sarvāneva bāhyābhyantarānaṅgapratyaṅgaviśeṣān yathoktān lakṣayeccakṣuṣā// </l>
                    <l xml:id="Su.3.5.50">[Su.3.5.50] &amp;(ślokau cātra bhavataḥ/)[&amp;ayaṁ pāṭho hastalikhitapustake nopalabhyate/] na śakyaścakṣuṣā draṣṭuṁ dehe sūkṣmatamo vibhuḥ// dṛśyate jñānacakṣurbhistapaścakṣurbhireva ca// </l>
                    <l xml:id="Su.3.5.51">[Su.3.5.51] śarīre caiva śāstre ca dṛṣṭārthaḥ syādviśāradaḥ// dṛṣṭaśrutābhayāṁ sandehamavāpohyācaret kriyāḥ// iti suśrutasaṁhitāyāṁ śārīrasthāne śarīrasaṁkhyāvyākaraṇaśārīraṁ nāma pañcamo+adhyāyaḥ//5// </l>
                </div>
                <div n="6" type="adhyāyaḥ" xml:id="suśrutasaṃhitā-body-div-3-div-6">
                    <head xml:id="suśrutasaṃhitā-body-div-3-div-6-head">ṣaṣṭho+adhyāyaḥ/</head>
                    <l xml:id="Su.3.6.1">[Su.3.6.1] athātaḥ pratyekamarmanirdeśaṁ śārīraṁ vyākhyāsyāmaḥ// </l>
                    <l xml:id="Su.3.6.2">[Su.3.6.2] yathovāca bhagavān dhanvantariḥ// </l>
                    <l xml:id="Su.3.6.3">[Su.3.6.3] saptottaraṁ marmaśatam/ tāni marnāṇi pañcātmakāni bhavanti, tadyathā---māṁsamarmāṇi, sirāmarmāṇi, snāyumarmāṇi, asthimarmāṇi; sandhimarmāṇi ceti; na khalu māṁsasirāsnāyvasthisandhivyatirekeṇānyāni marmāṇi bhavanti, yasmānnopalabhyante// </l>
                    <l xml:id="Su.3.6.4">[Su.3.6.4] tatraikādaśa māṁsamarmāṇi, ekacatvāriṁśatsirāmarmāṇi, saptaviṁśatiḥ snāyumarmāṇi, aṣṭāvasthimarmāṇi, viṁśatiḥ sandhimarmāṇi ceti/ tadetat saptottaraṁ marmaśatam// </l>
                    <l xml:id="Su.3.6.5">[Su.3.6.5] teṣāmekādaśaikasmin sakthni bhavanti, etenetarasakthi bāhū ca vyākhyātau, udarorasordvādaśa, caturdaśa pṛṣṭhe, grīvāṁ pratyūrdhvaṁ saptatriṁśat// </l>
                    <l xml:id="Su.3.6.6">[Su.3.6.6] tatra sakthimarmāṇi kṣipratalahṛdayakūrcakūrcaśirogulphendrabastijānvāṇyūrvīlohitākṣāṇi viṭapaṁ ceti, etenetaratsakthi vyākhyātam/ udarorasostu gudabastinābhihṛdayastanamūla-&amp;stanarohitāpalāpānyapastambhau ceti[&amp;'+stanarohitāpastambhāvapalāpau ceti'iti pā+]/ pṛṣṭhamarmāṇi tu kaṭīkataruṇakukundaranitambapārśvasandhibṛhatyaṁsaphalakānyaṁsau ceti/ bāhumarmāṇi tu kṣipratalahṛdayakūrcakūrcaśiromaṇibandhendrabastikūrparāṇyūrvīlohitākṣaṇi kakṣadharaṁ ceti; etenetaro bāhurvyākhyātaḥ/ jatruṇa ūrdhvaṁ (marmāṇi) catasro dhamanyo+aṣṭau mātṛkā dve kṛkāṭike dve vidhure dve phaṇe dvāvapāṅgau dvāvāvartau dvāvutkṣepau dvau śaṅkhāvekā sthapanī pañca sīmantāścatvāri śṛṅgāṭakānyeko+adhipatiriti// </l>
                    <l xml:id="Su.3.6.7">[Su.3.6.7] tatra talahṛdayendrabastigudastanarohitāni māṁsamarmāṇi, nīladhamanīmātṛkāśṛṅgāṭakāpāṅgasthapanīphaṇastanamūlāpalāpāpastambhahṛdayanābhipārśvasandhibṛhatīlohitākṣorvyaḥ sirāmarmāṇi, &amp;&amp;āṇīviṭapakakṣadharakūrcakūrcaśirobastikṣiprāṁsavidhurotkṣepāḥ snāyumarmāṇi, kaṭīkataruṇanitambāṁsaphalakaśaṅkhāstvasthimarmāṇi, jānukūrparasīmantādhipatigulphamaṇibandhakukundarānartakṛkāṭikāśceti sandhimarmāṇi// [&amp;&amp;'ime sirāmarmaṇī,'grīvāyāṁ ṣoḍaśa avyadhyāḥ' ityatra ḍalhaṇenaiva vidhurayoḥ ṣoḍaśasaṁkhyāyāmeva parigaṇanaṁ kṛtaṁ, snāyumarmasu gaṇanaṁ tu pratisaṁskartṛdoṣakūṣitaṁ pratibhāti'(rasayogasāgara,upoddhāta, pṛ+ 156)/] </l>
                    <l xml:id="Su.3.6.8">[Su.3.6.8] tānyetāni pañcavikalpāni marmāṇi bhavanti/ tadyathā---sadyaḥprāṇaharāṇi, kālāntaraprāṇaharāṇi, viśalyaghnāni, vaikalyakarāṇi, rujākarāṇīti/ tatra sadyaḥprāṇaharāṇyekonaviṁśatiḥ, kālāntaraprāṇaharāṇi trayastriṁśat, trīṇi viśalyaghnāni, catuścatvāriṁśadvaikalyakarāṇi, aṣṭau rujākarāṇīti// </l>
                    <l xml:id="Su.3.6.9">[Su.3.6.9] bhavanti cātra/ śṛṅgāṭakānyadhipatiḥ śaṅkhau kaṇṭhasirā gudam// hṛdayaṁ bastinābhī ca ghnanti &amp;sadyo[&amp;'sadyoharāṇi'iti pā+] hatāni tu// </l>
                    <l xml:id="Su.3.6.10">[Su.3.6.10] vakṣomarmāṇi sīmantatalakṣiprendrabastayaḥ// kaṭīkataruṇe sandhī &amp;pārśvajau[&amp;'pārśvagau'iti+apārśvayoḥ'iti ca pā+] bṛhatī ca yā// </l>
                    <l xml:id="Su.3.6.11">[Su.3.6.11] nitambāviti caitāni kālāntaraharāṇi tu// utkṣepau sthapanī caiva viśalyaghnāni nirdiśet// </l>
                    <l xml:id="Su.3.6.12">[Su.3.6.12] lohitākṣāṇi jānūrvīkūrcaniṭapakūrparāḥ// kukundare kakṣadhare vidhure sakṛkāṭike// </l>
                    <l xml:id="Su.3.6.13">[Su.3.6.13] aṁsāṁsaphalakāpāṅgā nīle manye phaṇe tathā// vaikalyakaraṇānyāhurāvartau dvau tathaiva ca// </l>
                    <l xml:id="Su.3.6.14">[Su.3.6.14] gulphau dvau maṇibandhau dvau dve dve kūrcaśirāṁsi ca// rujākarāṇi jānīyādaṣṭāvetāni buddhimān// kṣiprāṇi viddhamātrāṇi ghnanti kālāntareṇa ca// </l>
                    <l xml:id="Su.3.6.15">[Su.3.6.15] marmāṇi nāma māṁsasirāsnāyvasthisandhisannipātāḥ; teṣu svabhāvata eva viśeṣeṇa prāṇāstiṣṭhanti; tasmānmarmasvabhihatāstāṁstān bhāvanāpadyante// </l>
                    <l xml:id="Su.3.6.16">[Su.3.6.16] tatra sadyaḥprāṇaharāṇyāgneyāni, agniguṇeṣvāśu kṣīṇeṣu kṣapayanti; kālāntaraprāṇaharāṇi saumyāgneyāni, agniguṇeṣvāśu kṣīṇeṣu krameṇa ca somaguṇeṣu kālāntareṇa kṣapayanti; viśalyaprāṇaharāṇi vāyvyāni, śalyamukhāvaruddho yāvadantarvāyustiṣṭhati tāvajjīvati, uddhṛtamātre tu śalye marmasthānāśrito vāyurniṣkrāmati, tasmāt saśalyo jīvatyuddhṛtaśalyo mriyate (&amp;pākātpatitaśalyo vā jīvati)[&amp;ayaṁ pāṭhaḥ keṣucitpustakeṣu nopalabhayate]; vaikalyakarāṇi saumyāni, somo hi sthiratvācchaityācca trāṇāvalambanaṁ karoti; rujākarāṇyagnivāyuguṇabhūyiṣṭhāni, &amp;viśeṣataśca[&amp;'viśeṣeṇa'iti pā+] tau rujākarau, pāñcabhautikīṁ ca rujāmāhureke// </l>
                    <l xml:id="Su.3.6.17">[Su.3.6.17] kecidāhurmāṁsādīnāṁ pañcānāmapi samastānāṁ &amp;vivṛddhānāṁ[&amp;'samavṛddhānāṁ'iti pā+] ca samavāyāt sadyaḥprāṇaharāṇi, ekahīnānāmalpānāṁ &amp;vā[&amp;'ca'iti pā+] kālāntaraprāṇaharāṇi, dvihīnānāṁ &amp;viśalyaprāṇaharāṇi[&amp;'viśalyaghnāni'iti pā+], trihīnānāṁ vaikalyakarāṇi, ekasminneva rujākarāṇīti/ naivaṁ, &amp;yato+asthimarmasvapyabhihateṣu[&amp;'yataścaivamato'iti pā+] śoṇitāamanaṁ bhavati// </l>
                    <l xml:id="Su.3.6.18">[Su.3.6.18] bhavanti cātra/ caturvidhā yāstu sirāḥ śarīre prāyeṇa tā marmasu sanniviṣṭāḥ// snāyvasthimāṁsāni tathaiva sandhīn santarpya dehaṁ &amp;pratipālayanti[&amp;'pratiyāpayanti'iti pā+]// </l>
                    <l xml:id="Su.3.6.19">[Su.3.6.19] tataḥ kṣte marmaṇi tāḥ pravṛddhaḥ samantato vāyurabhistṛṇoti//vivardhamānastu sa mātariśvā rujaḥ sutīvrāḥ pratanoti kāye// </l>
                    <l xml:id="Su.3.6.20">[Su.3.6.20] rujābhibhūtaṁ tu tataḥ śarīraṁ pralīyate naśyati cāsya saṁjñā// ato hi śalyaṁ vinihartumicchanmarmāṇi yatnena parīkṣya karṣet// </l>
                    <l xml:id="Su.3.6.21">[Su.3.6.21] etenaśeṣaṁ vyākhyātam// </l>
                    <l xml:id="Su.3.6.22">[Su.3.6.22] tatra sadyaḥprāṇaharamante viddhaṁ kālāntareṇa mārayati, kālāntaraprāṇaharamante viddhaṁ vaikalyamāpādayati viśalyaprāṇaharaṁ ca, vaikalyakaraṁ kālāntaraṁ &amp;kleśayati rujāṁ ca karoti, rujākaramatīvravedanaṁ bhavati//[&amp;'viśalyaprāṇaharamante viddhaṁ kleśayati kālāntareṇa ca rujāṁ karoti' iti pā+] </l>
                    <l xml:id="Su.3.6.23">[Su.3.6.23] tatra sadyaḥprāṇaharāṇi saptarātrābhyantarānmārayati, kālāntaraprāṇaharāṇi pakṣānmāsādvā, teṣvapi kṣiprāṇi kadācidāśu mārayanti, viśalyaprāṇaharāṇi vaikalyakarāṇi ca kadācidatyabhihatāni mārayanti// </l>
                    <l xml:id="Su.3.6.24">[Su.3.6.24] uta ūrdhvaṁ pratyekaśo marmasthānāni vyākhyāsyāmaḥ---tatra pādasyāṅguṣṭhāṅgulyormadhye &amp;kṣipraṁ[&amp;'kṣipramiti marma'iti pā+] nāma marma, tatra viddhasyākṣepakeṇa maraṇaṁ; madhyamāṅgulīmanupūrvaṇa madhye pādatalasya talahṛdayaṁ &amp;nāma[&amp;atra+amāma'iti hastalikhitapustake nopalabhyate, evamagre+api/], tatrāpi rujābhirmaraṇaṁ; kṣipratyopariṣṭādubhayataḥ kūrco nāma, tatra pādasya bhramaṇavepane bhavataḥ; gulphasandheradha ubhayataḥ kūrcaśiro nāma, tatra rujāśophau; pādajaṅghayoḥ sandhāne gulpho nāma, tatra rujaḥ stabdhapādatā khañjatā vā; pārṣṇiṁ prati jaṅghāmadhye indribastirnāma, tatra śoṇitakṣayeṇa maraṇaṁ; &amp;jaṅghorvoḥ[&amp;'madhyamāṅgulīmānupūrvyeṇa jaṅghorvoḥ'iti pā+] sandhāne jānu nāma, tatra khañjatā; &amp;jānuna[&amp;'jānusandherubhayatastryaṅgule'iti pā+] ūrdhvamubhayatastryaṅgulamāṇī nāma, tatra śophābhivṛddhiḥ stabdhasakthitā ca; ūrumadhye ūrvī nāma, tatra śoṇitakṣayāt sakthiśoṣaḥ; ūrvyā ūrdhvamadho vaṅkṣaṇasaṁdher-&amp;ūrumūle[&amp;'ūrumadhye lohitākhyaṁ'iti pā+] lohitākṣaṁ nāma, tatra &amp;lohitakṣayeṇa[&amp;'lohitakṣayeṇa maraṇaṁ pakṣāghāto vā'iti pā+] pakṣāghātaḥ sakthiśoṣo vā; vaṅkṣaṇavṛṣaṇayorantare niṭapaṁ nāma, tatra ṣāṇḍhyamalpaśukratā vā bhavati; evametānyekādaśa sakthimarmāṇi vyākhyātāni/ etenetarasakthi bāhū ca vyākhyātau/ viśeṣatastu yāni sakthni gulphajānuviṭapāni tāni bāhau maṇibavdhakūrparakakṣadharāṇi; yathā vaṅkṣaṇavṛṣaṇayorantare viṭapamevaṁ vakṣaḥkakṣayormadhye kakṣadharaṁ, tasmin viddhe ta evopadravāḥ; viśeṣatastu maṇibandhe kuṇṭhatā, kūrparākhye kuṇiḥ, kakṣadhare pakṣāghātaḥ/ evametāni catuścatvāriṁśacchākhāsu marmāṇi vyākhyātāni// </l>
                    <l xml:id="Su.3.6.25">[Su.3.6.25] ata ūrdhvamudarorasor-&amp;marmāṇyanuvyākhyāsyāmaḥ[&amp;'marmasdhānānyanuvyākhyāsyāmaḥ'iti pā+]---tatra vātavarconirasanaṁ sthūlāntraprativaddhaṁ gudaṁ nāma marma, tatra sadyomaraṇaṁ; alpamāṁsaśoṇito+bhyantarataḥ kṭyāṁ mutrāśayo bastirnāma, tatrāpi sadyomaraṁamaśmarīvraṇādṛte, tatrāpyubhayato bhinne na jāvati, ekato bhinne mūtrasrāvī vraṇo bhavati, sa tu yatnenopakrānto rohati; pakvāmāśayayormadhye sirāprabhāvā nābhirnāma, tatrāpi sadyo maraṇaṁ; &amp;stanayormadhyamadhiṣṭhāyorasyāmāśayadvāraṁ[&amp;'stanacūcukayormadhye stanarohitau'iti pā+] sattvarajastamasāmadhiṣṭhānaṁ hṛdayaṁ nāma, tatrāpi sadya eva maraṇaṁ; stanayoradhastād dvyaṅgulamubhayataḥ stanamūle nāma (&amp;marmaṇī)[&amp;'marmaṇī'iti hastalikhitapustake nopalabhyate /], tatra kaphapūrṇakoṣṭhatayā kasaśvāsābhyāṁ mriyate; stanacūcukayorūrdhvaṁ dvaṅgulamubhayataḥ &amp;&amp;stanarohitau nāma, tatra lohitapūrṇakoṣṭhatayā kāsaśvāsābhyāṁ ca mriyate; aṁsakūṭayoradhastāt pārśboparibhāgayorapalāpau nāma, tatra raktena pūyabhāvaṁ gatena maraṇaṁ; ubhayatroraso nāḍyau vātavahe apastambhau nāma, tatra vātapūrṇakoṣṭhatayā kāsaśvāsābhyāṁ ca maraṇaṁ; e ametānyudarorasordvādaśa marmāṇi vyākhyātāni// [&amp;&amp;stanamūlalakṣaṇe+astanayorūrdhvaṁ'iti / stanarohitalakṣaṇe ca+astanacūcukayoradhastāt'iti ca rasayogasāgarasyopoddhāte(pṛ.158) ca saṁśodhitaḥ pāṭhaḥ/ viśeṣavivaraṇaṁ tu tatraiva draṣṭavyam/] </l>
                    <l xml:id="Su.3.6.26">[Su.3.6.26] ata ūrdhvaṁ pṛṣṭhamarmāṇi &amp;vyākhyāsyāmaḥ[&amp;'anuvyākhyāsyāmaḥ'iti pā+]---tatra pṛṣṭhavaṁśamubhayataḥ pratiśroṇikāṇḍamasthinī kaṭīkataruṇe &amp;nāma[&amp;'nāma marmaṇī'iti hastalikhitapustake na paṭhyate/] marmāṇī, tatra śoṇitakṣayāt pāṇḍurvivarṇo &amp;hīnarūpaśca[&amp;'hīnadehaśca'iti pā+] mriyate, pārśvajaghanabahirbhāge pṛṣṭhavaṁśamubhayato (nātinimne) kukundare nāma &amp;marmāṇi[&amp;'nāma marmaṇī'itihastalikhitapustake nopalabhyate/], tatra sparśājñānamadhḥkāye ceṣṭopaghātaśca; śroṇīkāṇḍayoruparyāśayācchādanau pārśvāntarapratibaddhau nitambau nāma, tatrādhaḥkāyaśoṣo daurbalyācca maraṇaṁ; adhaḥpārśvāntarapratibaddhau jaghanapārśvamadhyayostiryagūrdhvaṁ ca jaghanāt pārśvasandhī nāma, tatra lohitapūrṇakoṣṭhatayā mriyate; stanamūlādṛjūbhayateḥ pṛṣṭhavaṁśasya &amp;bṛhatyau[&amp;'bṛhatī'iti pā+] nāma, tatra śoṇitātipravṛttinimittairupadravairmriyate; pṛṣṭhopari pṛṣṭhavaṁśamubhayatastrikasaṁbaddhe aṁsaphalake nāma, tatra bāhvoḥ &amp;svāpaśoṣau[&amp;'svāpaḥ śoṣo vā'iti pā+]; bāhumūrdhagrīvāmadhye+asapīṭhasakandhanibandhanāvaṁsau nāma, tatra stabdhabāhutā; evametāni caturdaśa pṛṣṭhamarmāṇi vyākhyātāni// </l>
                    <l xml:id="Su.3.6.27">[Su.3.6.27] ata ūrdhvamūrdhvajatrugatāni vyākhyāsyāmaḥ---tatra kaṇṭhanāḍīmubhayataścatasro dhamanyo dve nīle dve ca manye &amp;vyatyāsena[&amp;'nāma vyatyayena'iti pā+], tatra mūkatā svaravaikṛtamarasagrāhitā ca; grīvāyāmubhayataś-&amp;catasraḥ[&amp;'catasraścatasraḥ'iti pā+] sirā mātṛkāḥ, tatra sadyomaraṇaṁ; śirogrīvayoḥ sandhāne kṛkāṭike nāma, tatra calamūrdhatā; karṇapṛṣṭhato+adhaḥsaṁśrite vidhure nāma, tatra bādhiryaṁ; ghrāṇamārgamubhayataḥ srotomārgapratibaddhe abhyantarataḥ phaṇe nāma, tatra gandhājñānaṁ; bhrūpucchāntayoradho+akṣṇorbāhyato+apāṅgau nāma, tatrāndhyaṁ dṛṣṭyupaghāto vā; bhruvorupari nimnayorāvartau nāma, tatrāpyāndhyaṁ dṛṣṭyupaghāto vā; bhruvoḥ &amp;pucchāntayorupari[&amp;'bhruvorantopari'iti pā+] karṇalalāṭayormadhye śaṅkhau nāma, tatra sadyomaraṇaṁ; śaṅkhayorupari keśānta utkṣepau nāma, tatra saśalyo jīvati pākāt patitaśalyo vā noddhṛtaśalyaḥ; bhruvormadhye sthapanī nāma, tatrotkṣepavat; pañca sandhayaḥ śirasi vibhaktāḥ sīmantā nāma, tatronmādabhayacittamāśairmaraṇaṁ; ghrāṇaśrotrākṣijihvāsantarpaṇīnāṁ sirāṇāṁ madhye sirāsannipātaḥ &amp;śṛṅgāṭakāni[&amp;'śṛṅgāṭakasaṁjñaścaturdhā, tatrāpi'iti pā+], tāni catvāri marmāṇi, tatrāpi sadyo maraṇaṁ; mastakābhyantarata upariṣṭāt sirāsavdhisannipāto romāvarto+adhipatiḥ, tatrāpi sadya &amp;eva[&amp;'sadyomaraṇaṁ'iti pā+] / evametāni saptatriṁśadūrdhvajatrugatāni marmāṇi vyākhyātāni// </l>
                    <l xml:id="Su.3.6.28">[Su.3.6.28] bhavanti cātra/ ūrdhyaḥ śirāṁsi viṭape ca sakakṣapārśve ekaikamaṅgulamitaṁ stanapūrvamūlam// viddhyaṅguladvayamitaṁ maṇibandhagulphaṁ trīṇyeva jānu saparaṁ saha kūrparābhyām// </l>
                    <l xml:id="Su.3.6.29">[Su.3.6.29] hṛdbastikūrcagudanābhi vadanti mūrdhni catvāri pañca ca gale daśa yāni ca dve// tāni svapāṇitalakuñcitasaṁmitāni śeṣāṇyavehi parivistarato+aṅgulārdhām// </l>
                    <l xml:id="Su.3.6.30">[Su.3.6.30] etatpramāṇamabhivīkṣya vadanti tajjñāḥ śastreṇa karmakaraṇaṁ parihṛtya kāryam// pārśvābhighātitamapīha nihanti marma tasmāddhi marmasadanaṁ parivarjanīyam// </l>
                    <l xml:id="Su.3.6.31">[Su.3.6.31] cchinneṣu pāṇicaraṇeṣu sirā narāṇāṁ saṅkocamīyurasṛgalpamato nireti// prāpyāmitavyasanamugramato manuṣyāḥ saṁcchinniśākhataruvannidhanaṁ na yānti// </l>
                    <l xml:id="Su.3.6.32">[Su.3.6.32] kṣipreṣu tatra sataleṣu hateṣu raktaṁ gacchatyatīva pavanaśca rujaṁ karoti// evaṁ vināśamupayānti hi tatra viddhā vṛkṣā &amp;ivāyudhavighātanikṛttamūlāḥ[&amp;'ivāyudhanipātanikṛttamūlāḥ'iti pā+]// </l>
                    <l xml:id="Su.3.6.33">[Su.3.6.33] tasmāttayorabhihatasya tu pāṇipādaṁ chettavyamāśu maṇibandhanagulphadeśe// marmāṇi śalyaviṣayārdhamudāharanti yasmācca marmasu hatā na bhavanti sadyaḥ// </l>
                    <l xml:id="Su.3.6.34">[Su.3.6.34] jīvanti tatra yadi vaidyaguṇena kecitte prāpnuvanti vikalatvamasaṁśayaṁ hi// saṁbhinnajarjaritakoṣṭhaśiraḥkapālā jīvanti śastravi(ni)hataiśca śarīradeśaiḥ// </l>
                    <l xml:id="Su.3.6.35">[Su.3.6.35] chinnaiśca sakthibhujapādakarair-&amp;aśeṣairyeṣāṁ[&amp;'aśeṣaṁ'iti pā+] na &amp;marmapatitā[&amp;'marmasu kṛtā'iti pā+] vividhāḥ prahārāḥ// somamārutatejāṁsi rajaḥsattvatamāṁsi ca// marmasu prāyaśaḥ puṁsāṁ bhūtātmā cāvatiṣṭhate// </l>
                    <l xml:id="Su.3.6.36">[Su.3.6.36] marmasvabhihatāstasmānna jīvanti śarīriṇaḥ// indriyārtheṣvasaṁprāptirmanobuddhiviparyayaḥ// </l>
                    <l xml:id="Su.3.6.37">[Su.3.6.37] rujaśca vividhāstīvrā bhavantyāśuhare hate// hate kālāntaraghne tu dhruvo dhātukṣayo nṛṇām// </l>
                    <l xml:id="Su.3.6.38">[Su.3.6.38] tato dhātukṣayājjanturvedanābhiśca naśyati// hate vaikalyajanane kevalaṁ vaidyanaipuṇāt// </l>
                    <l xml:id="Su.3.6.39">[Su.3.6.39] śarīraṁ kriyayā yuktaṁ vikalatvamavāpnuyāt// viśalyaghneṣu vijñeyaṁ pūrvoktaṁ yacca kāraṇam// </l>
                    <l xml:id="Su.3.6.40">[Su.3.6.40] rujākarāṇi marmāṇi kṣatāni vividhā rujaḥ// kurvantyante ca vaikalyaṁ kuvaidyavaśago yadi// </l>
                    <l xml:id="Su.3.6.41">[Su.3.6.41] chedabhedābhighātebhyo dahanāddāraṇādapi// upaghātaṁ vijānīyānmarmaṇāṁ tulyalakṣaṇam// </l>
                    <l xml:id="Su.3.6.42">[Su.3.6.42] marmābhighātastu ca kaścidasti yo+alpātyayo vā+api niratyayo vā// prāyeṇa marmasvabhitāḍitāstu vaikalyamṛcchantyathavā mriyante// </l>
                    <l xml:id="Su.3.6.43">[Su.3.6.43] marmāṇyadhiṣṭhāya hi ye vikārā mūrcchanti kāye vividhā narāṇām// prāyeṇa te kṛcchratamā bhavanti narasya yatnairapi sādhyamānāḥ// iti suśrutasaṁhitāyāṁ śārīrasthāne pratyekamarmanirdeśaśārīraṁ nāma ṣaṣṭho+adhyāyaḥ//6// </l>
                </div>
                <div n="7" type="adhyāyaḥ" xml:id="suśrutasaṃhitā-body-div-3-div-7">
                    <head xml:id="suśrutasaṃhitā-body-div-3-div-7-head">saptamo+adhyāyaḥ/</head>
                    <l xml:id="Su.3.7.1">[Su.3.7.1] athātaḥ &amp;sirāvarṇavibhaktiṁ[&amp;'sirāvarṇavibhaktiśārīraṁ' iti pā+] nāma śārīraṁ vyākhyāsyāmaḥ// </l>
                    <l xml:id="Su.3.7.2">[Su.3.7.2] yathovāca bhagavān dhanvantariḥ// </l>
                    <l xml:id="Su.3.7.3">[Su.3.7.3] sapta sirāśatāni bhavanti; yābhiridaṁ śarīramārāma iva jalahāriṇībhiḥ kedāra iva ca kulyābhirupasnihyate+anugṛhyate cākuñcanaprasāraṇādibhirviśeṣaiḥ; drumapatrasevanīnāmiva ca tāsāṁ pratānāḥ; tāsāṁ nābhirmūlaṁ, tataśca prasarantyūrdhvamadhastiryak ca// </l>
                    <l xml:id="Su.3.7.4">[Su.3.7.4] bhavataścātra yāvatyastu sirāḥ kāye saṁbhavanti śarīriṇām// nābhyāṁ sarvā nibaddhāstāḥ &amp;pratanvanti[&amp;'pravartante' iti pā+] samantataḥ// </l>
                    <l xml:id="Su.3.7.5">[Su.3.7.5] nābhisthāḥ prāṇināṁ prāṇāḥ prāṇānnābhirvyupāśritā// sirābhirāvṛtā nābhiścakranābhirivārakaiḥ// </l>
                    <l xml:id="Su.3.7.6">[Su.3.7.6] tāsāṁ mūlasirāścatvāriṁśat; tāsāṁ vātavāhinyo daśa, pittavāhinyo daśa, kaphavāhinyo daśa, daśa raktavāhinyaḥ/ tāsāṁ tu vātavāhinīnāṁ vātasthānagatānāṁ pañcasaptatiśataṁ bhavati, tāvatya eva pittavāhinyaḥ pittasthāne, kaphavāhinyaśca kaphasthāne, raktavāhinyaśca yakṛtplīhnoḥ, evametāni sapta sirāśatāni// </l>
                    <l xml:id="Su.3.7.7">[Su.3.7.7] tatra vātavāhinyaḥ sirā ekasmin sakthni pañcaviṁśatiḥ, etenetarasakthi bāhū ca vyākhyātau/ viśeṣatastu koṣṭhe caturstriṁśat; tāsāṁ gudameḍhrāśritāḥ śroṇyāmaṣṭau, dve dve pārśvayoḥ, ṣaṭ pṛṣṭhe, tāvatya eva codare, daśa vakṣasi/ ekacatvāriṁśajjatruṇa ūrdhvaṁ, tāsāṁ caturdaśa grīvāyāṁ, karṇayoścatasraḥ, nava jihvāyāṁ, ṣaṭ nāsikāyāṁ, aṣṭau netrayoḥ, evametat pañcasaptatiśataṁ &amp;vātavahānāṁ[&amp;'vātavāhinīnāṁ' iti pā+] sirāṇāṁ vyākhyātaṁ bhavati/ eṣa eva vibhāgaḥ śeṣāṇāmapi/ viśeṣatastu pittavāhinyo netrayordaśa, karṇayordve; evaṁ raktavāhāḥ kaphavahāśca/ evametāni sapta sirāśatāni savibhāgāni vyākhyātāni// </l>
                    <l xml:id="Su.3.7.8">[Su.3.7.8] bhavanti cātra / kriyāṇāmapratīghātamamohaṁ buddhikarmaṇām// karotyanyān guṇāṁścāpi sirāḥ pavanaścaran// </l>
                    <l xml:id="Su.3.7.9">[Su.3.7.9] yadā tu kupito vāyuḥ svāḥ sirāḥ pratipadyate// tadā+asya vividhā rogā jāyante vātasaṁbhavāḥ// </l>
                    <l xml:id="Su.3.7.10">[Su.3.7.10] bhrājiṣṇutāmannarucimagnidīptimarogatām// saṁsarpatsvāḥ sirāḥ pittaṁ kuryāccānyānguṇūnapi// </l>
                    <l xml:id="Su.3.7.11">[Su.3.7.11] yadā prakutitaṁ pittaṁ sevate svavahāḥ sirāḥ// tadā+asya vividhā rogā jāyante pittasaṁbhavāḥ// </l>
                    <l xml:id="Su.3.7.12">[Su.3.7.12] snehamaṅgeṣu sandhīnāṁ sthairyaṁ balamudīrṇatām// karotyanyān guṇāṁścāpi balāsaḥ svāḥ sirāścaran// </l>
                    <l xml:id="Su.3.7.13">[Su.3.7.13] yadā tu kupitaḥ śleṣmā svāḥ sirāḥ pratipadyate// tadā+asya vividhā rogā jāyante śleṣmasaṁbhavāḥ// </l>
                    <l xml:id="Su.3.7.14">[Su.3.7.14] dhātūnāṁ pūraṇaṁ sparśajñānamasaṁśayam// svāḥ sirāḥ saṁcaradraktaṁ kuryāccānyān guṇānapi// </l>
                    <l xml:id="Su.3.7.15">[Su.3.7.15] yadā tu kupitaṁ raktaṁ sevate svavahāḥ sirāḥ// tadā+asya vividhā rogā jāyante raktasaṁbhavāḥ// </l>
                    <l xml:id="Su.3.7.16">[Su.3.7.16] na hi vātaṁ sirāḥ kāścinna pittaṁ kevalaṁ tathā// śleṣmāṇāṁ vā vahantyetā ataḥ sarvavahāḥ smṛtāḥ// </l>
                    <l xml:id="Su.3.7.17">[Su.3.7.17] praduṣṭānāṁ hi &amp;doṣāṇāṁ[&amp;'doṣāṇāmucchritānāṁ'iti pā+] mūrcchitānāṁ pradhāvatām// dhruvamunmāragagamanamataḥ sarvavahāḥ smṛtāḥ// </l>
                    <l xml:id="Su.3.7.18">[Su.3.7.18] tatrāruṇā vātavahāḥ pūryante vāyunā sirāḥ// pittāduṣṇāśca nīlāśca, śītā gauryaḥ sthirāḥ kaphāt// asṛgvahāstu rohiṇyaḥ sirā nātyuṣṇaśītalāḥ// </l>
                    <l xml:id="Su.3.7.19">[Su.3.7.19] ata ūrdhvaṁ pravakṣyāmi na vidhyedāḥ sirā bhiṣak// vaikslyaṁ maraṇaṁ cāpi vyadhāttāsāṁ djrivaṁ bhavet// </l>
                    <l xml:id="Su.3.7.20">[Su.3.7.20] sirāśatāni catvāri vidyācchākhāsu buddhimān// ṣaṭtriṁśacca śataṁ koṣṭhe catuḥṣaṣṭiṁ ca mūrdhani// </l>
                    <l xml:id="Su.3.7.21">[Su.3.7.21] śākhāsu ṣoḍaśa sirāḥ koṣṭhe dvātriṁśadeva tu// pañcāśajjatruṇaścordhvamavyadhyāḥ parikīrtitāḥ// </l>
                    <l xml:id="Su.3.7.22">[Su.3.7.22] tatra sirāśatamekasmin sakthni bhavati; tāsāṁ jāladharā tvekā, tisraścābhyantarāḥ---tatrorvīsaṁjñe dve, &amp;lohitākṣasaṁjñā[&amp;'lohitākṣasaṁjñaikā'iti pā+] caikā, etāstvavyadhyāḥ; etenetarasakthi bāhū ca vyākhyātau; evamaśastrakṛtyāḥ ṣoḍaśa śākhāsu/ dvātriṁśacchroṇyāṁ, tāsāmaṣṭāvaśastrakṛtyāḥ---dve dve viṭapayoḥ, kaṭīkataruṇayośca; aṣṭāvaṣṭāvekaikasmin pārśve, tāsāmekaikāmūrdhvagāṁ pariharet, pārśvasandhigate ca dve; catasro viṁśatiśca &amp;pṛṣṭhe[&amp;'pṛṣṭhe'iti na paṭhyate keṣucitpustakeṣu] pṛṣṭhavaṁśamubhayataḥ, tāsāmūrdhvagāminyau dve dve pariharedbṛhatīsire; tāvatya evodare, tāsāṁ meḍhopari romarājīmubhayato dve dve pariharet; catvāriṁśadvakṣasi, tāsāṁ caturdaśāśastrakṛtyāḥ---hṛdaye dve, dve dve stanamūle, stanarohitāpalāpastambheṣūbhayato+aṣṭau; evaṁ dvātriṁśadaśastrakṛtyāḥ pṛṣṭhodaroraḥsu bhavanti/ catuḥṣaṣṭisirāśataṁ jatruṇa ūrdhvaṁ bhavati; tatra &amp;ṣaṭpañcāśacchirodharāyāṁ[&amp;'tatrāṣṭapañcāśat'iti pā+], tāsāmaṣṭau catasraśca marmasaṁjñāḥ pariharet, dve kṛkāṭikayoḥ, dve vidhurayoḥ, evaṁ grīvāyāṁ ṣoḍaśāvyadhyāḥ; hanvorubhayato+aṣṭāvaṣṭau, tāsāṁ tu sandhidhamanyau dve dve pariharet; ṣaṭtriṁśajjihvāyāṁ, tāsāmadhaḥ ṣoḍaśāśastrakṛtyāḥ, rasavahe dve, vāgvahe ca dve; dvirdvādaśa nāsāyāṁ, tāsāmaupanāsikyaścatasraḥ pariharet, tāsāmeva ca tālunyekāṁ mṛdāvuddeśe; &amp;aṣṭatriṁśadubhayornetrayoḥ[&amp;'ṣaṭtriṁśadubhayornetrayoḥ'iti pā+], tāsāmekāmapāṅgayoḥ pariharet; karṇayordaśa, tāsāṁ śabdavāhinīmekaikāṁ pariharet; nāsānetragatāstu lalāṭe ṣaṣṭiḥ, tāsāṁ keśāntānugatāścatasraḥ (pariharet), āvartayorekaikā, sthapanyāṁ caikā, parihartavyā; śaṅkhayordaśa, tāsāṁ śaṅkhasandhigatāmekaikāṁ pariharet; (ityetā nāsānetragatā boddhavyāḥ) dvādaśa mūrdhni, tāsāmutkṣepayordve pariharet, sīmanteṣvekaikāṁ, ekāmadhipatāviti; evamaśastrakṛtyāḥ pañcāśajjatruṇa ūrdhvamiti// </l>
                    <l xml:id="Su.3.7.23">[Su.3.7.23] bhavati cātra / vyāpnuvantyabhito dehaṁ nābhitaḥ prasṛtāḥ sirāḥ// pratānāḥ padminīkandādbisādīnāṁ yathā jalam// iti suśrutasaṁhitāyāṁ śārīrasthāne sirāvrṇavibhaktiśārīraṁ nāma saptamo+adhyāyaḥ//7// </l>
                </div>
                <div n="8" type="adhyāyaḥ" xml:id="suśrutasaṃhitā-body-div-3-div-8">
                    <head xml:id="suśrutasaṃhitā-body-div-3-div-8-head">aṣṭamo+adhyāyaḥ/</head>
                    <l xml:id="Su.3.8.1">[Su.3.8.1] athātaḥ sirāvyadhavidhiśārīraṁ vyākhyāsyāmaḥ// </l>
                    <l xml:id="Su.3.8.2">[Su.3.8.2] yathovāca bhagavān dhanvantariḥ// </l>
                    <l xml:id="Su.3.8.3">[Su.3.8.3] bālasthavirarūkṣakṣatakṣīṇabhīrupariśrāntamadyādhvastrīkarṣitavamitaviriktāsthāpitānuvāsitajāgaritaklībakṛśagārbhiṇīnāṁ kāsaśvāsaśoṣapravṛddhajvarākṣepakapakṣāghātopavāsapipāsāmūrcchāprapīḍitānāṁ ca sirāṁ na vidhyet, yāścāvyadhyāḥ, vyadhyāścādṛṣṭāḥ, dṛṣṭāścāyantritāḥ, yantritāścānutthitā iti// </l>
                    <l xml:id="Su.3.8.4">[Su.3.8.4] śoṇitāvasekasādhyāśca ye vikārāḥ prāgabhihitāsteṣu cāpakveṣvanyeṣu cānukteṣu yathābhyāsaṁ yathānyāyaṁ ca sirāṁ vidhyet// </l>
                    <l xml:id="Su.3.8.5">[Su.3.8.5] pratiṣiddhānāmapi ca viṣopasargātyayikeṣu sirāvyadhanamapratiṣiddham// </l>
                    <l xml:id="Su.3.8.6">[Su.3.8.6] tatra snigdhasvinnamāturaṁ yathādoṣapratyanīkaṁ dravaprāyamannaṁ bhuktavantaṁ yavāgūṁ &amp;pītavantaṁ[&amp;'pratipītaṁ' iti pā+] vā yathākālamupasthāpyāsīnaṁ sthitaṁ cā prāṇānabādhamāno vastrapaṭṭacarmāntarvalkalalatānāmanyatamena yantrayitvā nātigāḍhaṁ nātiśithilaṁ śarīrapradeśamāsādya prāptaṁ &amp;śastramādāya[&amp;'yathoktaṁ śastraṁ gṛhītvā' iti pāṭhāntaram/] sirāṁ vidhyet// </l>
                    <l xml:id="Su.3.8.7">[Su.3.8.7] naivātiśīte nātyuṣṇe na pravāte na cābhrite// sirāṇāṁ vyadhanaṁ kāryamaroge vā kadācana// </l>
                    <l xml:id="Su.3.8.8">[Su.3.8.8] tatra vyadhyasiraṁ puruṣaṁ pratyādityamukhamaratnimātrocchrite upaveśyāsane &amp;sakthnorākuñcitayorniveśya[&amp;'sakthnorākuñcitayorupari kurparasandhidvayaṁ niveśya' iti pā+] kūrparau sandhidvayasyopari hastāvantargūḍhāṅguṣṭhakṛtamuṣṭīmanyayoḥ sthāpayitvā yantraṇaśāṭakaṁ grīvāmuṣṭyorupari parikṣipyānyena puruṣeṇa paścātsthitena vāmahastenottānena śāṭakāntadvayaṁ grāhayitvā tato vaidyo brūyāt---dakṣiṇahastena sirotthāpanārthaṁ ca &amp;yantraṁ[&amp;'yantraṁ pīḍayoti'+apṛṣṭhamadhye ca pīḍayet' iti pā+] pṛṣṭhamadhye pīḍayeti, karmapuruṣaṁ ca vāyupūrṇamukhaṁ &amp;sthāpayet[&amp;'karmapuruṣasya mukhaṁ vāyunā pūrayet' iti pā+]; eṣauttamāṅgagatānāmantarmukhavarjānāṁ sirāṇāṁ nyadhane yantraṇavidhiḥ/ tatra pādamīṣatsaṁkucitamuccaiḥ kṛtvā vyadhyasirapādaṁ jānusandheradhaḥ śāṭakenāveṣṭya &amp;hastābhyāṁ[&amp;'hastābhyāṁ vā prapīḍya gulphaṁ' iti pā+] prapīḍyāgulphaṁ vyadhyapradeśasyopari caturaṅgule plotādīnāmanyatamena baddhvā vā pādasirāṁ vidhyet/ athopariṣṭāddhastau gūḍhāṅguṣṭhakṛtamuṣṭī samyagāsane sthāpayitvā sukhopaviṣṭasya pūrvavadyantraṁ baddhvā hastasirāṁ vidhyet/ gṛdhrasīviśvācyoḥ saṅkucitajānukūrparasya/ śroṇīpṛṣṭhaskandheṣūnnāmitapṛṣṭhasyāvākśiraskasyopaviṣṭasya visphūrjitapṛṣṭhasya vidhyet/ udarorasoḥ prasāritoraskasyonnāmitaśiraskasya visphūrjitadehasya/ bāhubhyāmavalambamānadehasya pārśvayoḥ/ avanāmitameḍhrasya meḍhre/ unnamitavidaṣṭajihvāgrasyādhojihvāyām/ ativyātānanasya tāluni dantamūleṣu ca/ evaṁ &amp;yantropāyānanyāṁśca[&amp;'bandhopāyān' iti pā+] sirotthāpanahetūn buddhyā+avekṣya śarīravaśena vyādhivaśena ca vidadhyāt// </l>
                    <l xml:id="Su.3.8.9">[Su.3.8.9] māṁsaleṣvavakāśeṣu yavamātraṁ śastraṁ nidadhyāt, ato+&amp;anyeṣvardhayavamātraṁ[&amp;'ato+anyathā+ardhayavamātraṁ' iti pā+] vrīhimātraṁ vā vrīhimukhena, asthnāmupari kuṭhārikayā vidhyedardhayavamātram// </l>
                    <l xml:id="Su.3.8.10">[Su.3.8.10] bhavanti cātra/ vyabhre varṣāsu vidhyeta(ttu) grīṣmakāle tu śītale// hemantakāle madhyāhne śastrakālāstrayaḥ smṛtāḥ// </l>
                    <l xml:id="Su.3.8.11">[Su.3.8.11] samyakśastranipātena dhārayā yā sravedasṛk// muhūrtaṁ ruddhā tiṣṭhecca suviddhāṁ tāṁ vinirdiśet// </l>
                    <l xml:id="Su.3.8.12">[Su.3.8.12] yathā kusumbhapuṣpebhayaḥ pūrvaṁ sravati pītikā// tathā sirāsu viddhāsu duṣṭamagre pravartate// </l>
                    <l xml:id="Su.3.8.13">[Su.3.8.13] mūrcchitasyātibhītasya śrāntasya tṛṣitasya ca // na vahanti sirā viddhāstathā+anutthitayantritāḥ// </l>
                    <l xml:id="Su.3.8.14">[Su.3.8.14] kṣīṇasya bahudoṣasya mūrcchayā+&amp;abhihatasya[&amp;'vihatasya' iti pā+] ca// bhūyo+aparāhṇe visrāvyā &amp;sā+aparedyustryahe+api vā[&amp;'hyaparedyuḥ' iti pā+]// </l>
                    <l xml:id="Su.3.8.15">[Su.3.8.15] raktaṁ saśeṣadoṣaṁ tu kuryādapi vicakṣaṇaḥ// na &amp;cātiprasrūtaṁ[&amp;'niḥsrutaṁ' iti pā+] kuryāccheṣaṁ saṁśamanairjayet// </l>
                    <l xml:id="Su.3.8.16">[Su.3.8.16] balino bahudoṣasya vayaḥsthasya śarīriṇaḥ// paraṁ pramāṇamicchanti prasthaṁ śoṇitamokṣaṇe// </l>
                    <l xml:id="Su.3.8.17">[Su.3.8.17] tatra &amp;pādadāhapādaharṣāvabāhukacippavisarpavātaśoṇitavātakaṇṭakavicarcikāpādadārīprabhṛtiṣu kṣipramarmaṇa upariṣṭād dvyaṅgule vrīhimukhena sirāṁ vidhyet,[&amp;'kenacidatrāvabāhuko+api paṭhyate, tatra samīcīnaṁ, pratikāravidhāvasya vyadhena jihāsitatvāt'iti hārāṇacandraḥ/+acippa'iti kvacinna paṭhyate/], ślīpade taccikitsite yathā vakṣyate, kroṣṭukaśiraḥkhañjapaṅulavātavedanāsu jaṅghāyāṁ gulphasyopari caturaṅgule, apacyāmindrabasteradhastād dvyaṅgule, jānusandheruparyadho vā caturaṅgule gṛdhrasyāṁ, ūrumūlasaṁśritāṁ galagaṇḍe, etenetarasakthi bāhū ca vyākhyātau; viśeṣatastu vāmabāhau kūrparasandherabhyantarato bāhūmadhye plīhni kaniṣṭhikānāmikayormadhye vā, evaṁ dakṣiṇabāhau &amp;yakṛdākhye[&amp;'yakṛddālye'iti pā+](&amp;kaphodare ca, [&amp;'atra+ayakṛddāsye kaphodare ca' ityanākaraḥ pāṭhaḥ, kaphodare sirāvyadhasyānupayogāt'iti hārāṇacandraḥ]) etāmeva ca kāsaśvāsayorapyādiśanti, gṛdhrasyāmiva viśvācyāṁ, śroṇiṁ prati samantād dvyaṅgule pravāhikāyāṁ śūlinyāṁ, parivartikopadaṁśaśūkadoṣaśukravyāpatsu meḍhramadhye, (vṛṣaṇayoḥ pārśve mūtravṛddhyāṁ, nābheradhaścaturaṅgule sevanyāṁ vāmapārśve &amp;dakodare, [&amp;'aho guroraśrutasuśrutaḥ kaścit mūtravṛddhyāṁ dakodare ca doṣodakāvasecanārthaṁ vidhitsite vyadhane eva sirāvyadhau manyamāno+atra+avṛṣaṇayoḥ pārśve mūtravṛddhyāṁ' tathā+anābheścaturaṅgule sevanyā vāmapārśve dakodare'ityaśrutapūrvamasamañjasamācakṣāṇaḥ svasyaivāśrutatvamadṛṣṭakarmatvamasthānavāditvena purvyadhyasiratvaṁ cākhyāpayatīti' iti hārāṇacandraḥ/]) vāmapārśve kakṣāstanayorantare+antarvidradhau pārśvaśūle &amp;ca[&amp;asyāgra+aetāmeva kaphodare vāmapārśve'ityadhikaṁ paṭhyate kvacitpustake], bāhuśoṣāvabāhukayorapyeke vadantyaṁsayorantare, trikasandhimadhyagatāṁ tṛtīyake, adhaḥskandhasandhigatāmanyatarapārśvasaṁsthitāṁ caturthake, hanusandhimadhyagatāmapasmāre, śaṅkhakeśāntasandhigatāmuro+apāṅgalalāṭeṣu conmāde, jihvārogeṣvadhojihvāyāṁ dantavyādhiṣu ca, tāluni tālvyeṣu, karṇayorupari samantāt karṇaśūle tadrogeṣu ca, gandhāgrahaṇe vāsārogeṣu ca nāsāgre, timirākṣipākaprabhṛtiṣvakṣyāmayeṣūpanāsike lālāṭyāmapāṅgyāṁ vā, etā eva ca śirorogādhimanthaprabhṛtiṣu rogeṣviti// </l>
                    <l xml:id="Su.3.8.18">[Su.3.8.18] ata ūrdhvaṁ duṣṭavyadhanamanuvyākhyāsyāmaḥ, tatra durviddhā+atividhā kuñcitā piccitā kuṭṭitā+aprasrutā+atyudīrṇā+&amp;ante+abhihatā[&amp;'anteviddhā'iti pā+] pariśuṣkā kūṇitāvepitā+anutthitaviddhā śastrahatā tiryagviddhā+apaviddhā+avyadhyā vidrutā dhenukā punaḥ punarviddhā māṁsasirāsnāyvasthisandhimarmasu ceti viṁśatirduṣṭavyadhāḥ// </l>
                    <l xml:id="Su.3.8.19">[Su.3.8.19] tatra yā sūkṣmaśastraviddhā+&amp;avyaktamasṛk[&amp;'na vyaktamasṛk'iti pā+] sravatirujāśophavatī ca sā durviddhā, pramāṇātiriktaviddhāyāmantaḥ praviśati śoṇitaṁ &amp;śoṇitātipravṛttirvā[&amp;'atipravṛttaśoṇitā'iti pā+] sā+atividdhā, kuñcitāyāmapyevaṁ, kuṇṭhaśastrapramathitā pṛthulībhāvamāpannā piccitā, anāsāditā punaḥ punarantayośca bahuśaḥ śastrābhihatā kuṭṭitā, śītabhayamūrcchābhirapravṛttaśoṇitā+aprasrutā, tīkṣṇamahāmukhaśastraviddhā+atyudīrṇā, alparaktasrāviṇyanteviddhā ante+abhihatā kṣīṇaśoṇitasyānilapūrṇā pariśuṣkā, caturbhāgā(ca)sāditā kiṁcitpravṛttaśoṇitā kūṇitā, duḥsthānabandhanādvepamānāyāḥ śoṇitasaṁmoho bhavati sā vepitā, anutthitaviddhāyāmapyevaṁ, chinnā+atipravṛttaśoṇitā kriyāsaṅgakarī śastrahatā, tiryakpraṇihitaśastrā kiṁciccheṣā tiryagviddhā, bahuśaḥ kṣatā hīnaśastrapraṇidhānenāpaviddhā, aśastrakṛtyā avyadhyā, anavasthitaviddhā vidrutā, pradeśasya bahuśo+avaghaṭṭanādārohadvyadhā muhurmuhurḥ śoṇitasrāvā dhenukā, su kṣmaśastravyadhanādbahuśo &amp;bhinnā[&amp;'vicchinnā'iti pāṭhāntaram] punaḥ punarviddhā, māṁsasnāyvasthisirāsandhimarmasu viddhā rujāṁ śophaṁ vaikalyaṁ maraṇaṁ cāpādayati// </l>
                    <l xml:id="Su.3.8.20">[Su.3.8.20] bhavanti cātra / sirāsu śikṣito nāsti calā hyetāḥ svabhāvataḥ// matsyavat parivartante tasmādyatnena tāḍayet// </l>
                    <l xml:id="Su.3.8.21">[Su.3.8.21] ajānatā gṛhīte tu śastre kāyanipātite// bhavanti vyāpadaścaitā bahavaścāpyupadravāḥ// </l>
                    <l xml:id="Su.3.8.22">[Su.3.8.22] snehādibhiḥ kriyāyogairna tathā lepanairapi// yāntyāśu vyādhayaḥ śāntiṁ yathā samyak sirāvyadhāt// </l>
                    <l xml:id="Su.3.8.23">[Su.3.8.23] sirāvyadhaścikitsārdhaṁ śalyatantre prakīrtitaḥ// yathā praṇihitaḥ samyagbastiḥ kāyacikitsate// </l>
                    <l xml:id="Su.3.8.24">[Su.3.8.24] tatra snigdhasvinnavāntaviriktāsthāpitānuvāsitasirāviddhaiḥ parihartavyāni---krodhāyāsamaithuna-&amp;divāsvapnavāgvyāyāmayānādhyayavasthānāsanacaṅkramaṇaśītavātātapaviruddhāsātmyājīrṇānyābalalābhāt[&amp;'+divāsvapnavyāyāma+'iti pā+], māsameke manyante/ eteśāṁ vistaramupariṣṭādvakṣyāmaḥ// </l>
                    <l xml:id="Su.3.8.25">[Su.3.8.25] bhavataścātra/ sirāviṣāṇatumbaistu jalaukābhiḥ padaistathā// avagāḍhaṁ yathāpūrvaṁ nirharedduṣṭaśoṇitam// </l>
                    <l xml:id="Su.3.8.26">[Su.3.8.26] avagāḍhe jalaukāḥ syāt pracchānaṁ piṇḍite hitam// sirā+aṅgavyāpake rakte śṛṅgālābū tvaci sthite// iti suśrutasaṁhitāyāṁ śārīrasthāne sirāvyadhavidhiśārīraṁ nāmāṣṭame+adhyāyaḥ//8// </l>
                </div>
                <div n="9" type="adhyāyaḥ" xml:id="suśrutasaṃhitā-body-div-3-div-9">
                    <head xml:id="suśrutasaṃhitā-body-div-3-div-9-head">navamo+adhyāyaḥ/</head>
                    <l xml:id="Su.3.9.1">[Su.3.9.1] athāto dhamanīvyākaraṇaṁ śārīraṁ vyākhyāsyāmaḥ// </l>
                    <l xml:id="Su.3.9.2">[Su.3.9.2] yathovāca bhagavān dhanvantariḥ// </l>
                    <l xml:id="Su.3.9.3">[Su.3.9.3] caturviṁśatirdhamanyo nābhiprabhavā abhihitāḥ/ tatra kecidāhuḥ---sirādhamanīsrotasāmavibhāgaḥ, sirāvikārā eva hi dhamanyaḥ srotāṁsi ceti/ tattu na samyak, anyā eva hi dhamanyaḥ srotāṁsi ca sirābhyaḥ; kasmāt? vyañjanānyatvānmūlasanniyamāt karmavaiśeṣyādāgamācca; kevalaṁ tu parasparasannikarṣāt sadṛśāgamakarmatvāt saukṣmyācca vibhaktakarmaṇāmapyavibhāga iva karmasu bhavati// </l>
                    <l xml:id="Su.3.9.4">[Su.3.9.4] tāsāṁ tu khalu nābhiprabhavāṇāṁ dhamanīnāmūrdhvagā daśa, daśa cādhogāminyaḥ, catasrastiryaggāḥ// </l>
                    <l xml:id="Su.3.9.5">[Su.3.9.5] ūrdhvagāḥ śabdasparśarūparasagandhapraśvāsocchvāsajṛmbhitakṣuddhasitakathitaruditādīnviśeṣānabhivahantyaḥ śarīraṁ dhārayanti/tāstu hṛdayamabhiprapannāstridhā jāyante, tāstriṁśat/ tāsāṁ tu vātapittakaphaśoṇitarasān dve dve vahatastā daśa, śabdarūparasagandhānaṣṭābhirgṛhṇīte, dvābhyāṁ bhāṣate, dvābhyāṁ ghoṣaṁ karoti, dvābhyāṁ svapiti, dvābhyāṁ pratibudhyate, dve cāśruvāhiṇyau, dve stanyaṁ striyā vahataḥ stanasaṁśrite, te eva śukraṁ narasya stanābhyāmabhivahataḥ, tāstvetāstriṁśat savibhāgā vyākhyātāḥ/ etābhirūrdhvaṁ nābherudarapārśvapṛṣṭhoraḥskandhagrīvābāhavo dhāryante yāpyante ca // </l>
                    <l xml:id="Su.3.9.6">[Su.3.9.6] bhavati cātra / ūrdhvaṁgamā(tā)stu kurvanti karmāṇyetāni sarvaśaḥ// adhogamāstu vakṣyāmi karma tāsāṁ &amp;yathāyatham[&amp;'yathātatham'iti pā+] // </l>
                    <l xml:id="Su.3.9.7">[Su.3.9.7] adhogamāstu vātamūtrapurīṣaśukrārtavādīnyadho vahanti/ tāstu pittāśayamabhipra(ti)pannāstatrasthamevānnapānarasaṁ vipakvamauṣṇyādvive(re)cayantyo+abhivahantyaḥ śarīraṁ tarpayanti, arpayanti cordhvagānāṁ &amp;tiryaggāṇāṁ[&amp;'cordhvaṁgatānāṁ tiryaggatānāṁ'iti pā+] ca, rasasthānaṁ cābhipūrayanti, mūtrapurīṣasvedāṁśca vive(re)cayanti; āmapakvāśayāntare ca &amp;tridhā[&amp;'trividhā'iti pāṭhāntaram] jāyante, tāstriṁśat; tāsāṁ tu vātapittakaphaśoṇitarasān dve dve vahatastā daśa, dve+annavāhinyāvantrāśrite, toyavahe dve, mūtrabastimabhiprapanne mūtravahe dve, śukravahe dve śukraprādurbhāvāya, dve visargāya, &amp;te[&amp;'tā eva raktamabhivahanti'iti pā+] eva raktamabhivahato (&amp;visṛjataśca[&amp;'visṛjataḥ'iti keṣucitpustakeṣu nopalabhyate]) nārīṇāmārtavasaṁjñaṁ, dve varconirasanyau sthūlāntrapratibaddhe, aṣṭāvanyāstiryaggāṇāṁ dhamanīnāṁ svedamarpayanti; tāstvetāstriṁśat savibhāgā vyākhyātāḥ/ etābhiradhovābheḥ pakvāśayakaṭīmūtrapurīṣagudabastimeḍhrasakthīni dhāryante yāpyante ca // </l>
                    <l xml:id="Su.3.9.8">[Su.3.9.8] bhavati cātra / adhogamāstu kurvanti karmaṇyetāni sarvaśaḥ// tiryaggāḥ saṁpravakṣyāmi karma cāsāṁ yathāyatham// </l>
                    <l xml:id="Su.3.9.9">[Su.3.9.9] tiryaggāṇāṁ tu catasṛṇāṁ dhamanīnāmekaikā śatadhā sahasradhā cottarottaraṁ vibhajyante, tāstvasaṅkhyeyāḥ, tābhiridaṁ śarīraṁ gavākṣitaṁ vibaddhamātataṁ ca, tāsāṁ mukhāni romakūpapratibaddhāni, yaiḥ svedamabhivahanti rasaṁ &amp;cābhitarpayantyantarbahiśca[&amp;'cāpi saṁtaparyanti'iti pā+], taireva cābhyaṅgapariṣekāvagāhālepanavīryāṇyantaḥśarīramabhipratipadyante tvaci vipakvāni, taireva ca sparśaṁ sukhamasukhaṁ vā gṛhṇāti; tāstvetāścatasro dhamanyaḥ sarvāṅgagatāḥ savibhāgā vyākhyātāḥ// </l>
                    <l xml:id="Su.3.9.10">[Su.3.9.10] &amp;bhavataścātra[&amp;'bhavataścātra'iti hastalikhitapustakeṣu nopalabhyate/]/ yathā svabhāvataḥ khāni mṛṇāleṣu biseṣu ca// dhamanīnāṁ tathā svāni raso yairupacīyate// </l>
                    <l xml:id="Su.3.9.11">[Su.3.9.11] pañcābhibhūtāstvatha pañcakṛtvaḥ pañcendriyaṁ pañcasu bhāvayanti// pañcendriyaṁ pañcasu bhāvayitvā pañcatvamāyānti vināśakāle// </l>
                    <l xml:id="Su.3.9.12">[Su.3.9.12] ata ūrdhvaṁ srotasāṁ mūlaviddhalakṣaṇamupadekṣyāmaḥ/ tāni tu prāṇānnodakarasaraktamāṁsamedomūtrapurīṣaśukrārtavavahāni, yeṣvavikāraḥ; ekeṣāṁ bahūni; eteṣāṁ viśeṣā bahavaḥ / tatra prāṇavahe dve, tayormūlaṁ hṛdayaṁ &amp;rasavāhinyaśca[&amp;'prāṇavāhinyaśca' iti pā+] dhamanyaḥ, tatra viddhyasya krośanavinamanamohanabhramaṇavepanāni maraṇaṁ vā bhavati; annavahe dve, tayormūlamāmāśayo+annavāhinyśca dhamanyaḥ, tatra viddhasyādhmānaṁ śūlānnadveṣau chardiḥpipāsā++āndhyaṁ maraṇaṁ ca; udakavahe dve, tayormūlaṁ tālu kloma ca, tatra viddhasya &amp;pipasā[&amp;'pipāsā+asadhyā śyāvāṅgatā' iti pā+] sadyomaraṇaṁ ca; rasavahe dve, tayormūlaṁ hṛdayaṁ rasavāhinyaśca dhamanyaḥ, tatra viddhasya śoṣaḥ prāṇavahaviddhavacca maraṇaṁ talliṅgāni ca; raktavahe dve, tayormūlaṁ yakṛtplīhānau raktavāhinyaśca dhamanyaḥ, tatra viddhasya śyāvāṅgatā jvaro dāhaḥ pāṇḍutā &amp;śoṇitāgamanaṁ[&amp;'śoṇitātigamanaṁ' iti pā+] raktanetratā ca; māṁsavahe dve, tayormūlaṁ snāyutvacaṁ raktavahāśca dhamanyaḥ, tatra viddhasya śvayathurmāṁsaśoṣaḥ sirāgranthayo maraṇaṁ ca; medovahe dve, tayormūlaṁ kaṭī vṛkkau ca, tatra viddhasya svedāgamanaṁ snigdhāṅgatā tāluśoṣaḥ sthūlaśophatā pipāsā ca; mūtravahe dve, tayormūlaṁ bastirmeḍhraṁ ca, tatra viddhasyānaddhabastitā mūtranirodhaḥ stabdhamiḍhratā ca; purīṣavahe dve, tayormūlaṁ pakvāśayo gudaṁ ca, tatra viddhasyānāho durgandhatā grathitāntratā ca; śukravahe dve, tayormūlaṁ stanau vṛṣaṇau ca, tatra viddhasya klībatā cirāt praseko raktaśukratā &amp;ca[&amp;'vā+aprasekaśca' iti pā+]; ārtavavahe dve, tayormūlaṁ garbhāśaya ārtavavāhinyaśca dhamanyaḥ, tatra viddhāyā vandhyātvaṁ maithunāsahiṣṇutvamārtavanāśaśca; sevanīcchedādrujāprādurbhāvaḥ; bastigudaviddhalakṣaṇaṁ prāguktamiti/ srotoviddhaṁ tu pratyākhyāyopacaret, uddhṛtaśalyaṁ tu kṣatavidhānenopacaret// </l>
                    <l xml:id="Su.3.9.13">[Su.3.9.13] bhavati cātra/ mūlāt khādantaraṁ dehe prasṛtaṁ tvabhivāhi yat// srotastaditi vijñeyaṁ sirādhamanivarjitam// iti suśrutasaṁhitāyāṁ śārīrasthāne dhamanīvyākaraṇaśārīraṁ nāma navamo+adhyāyaḥ//9//</l>
                </div>
            </div>
            <div n="4" type="sthāna" xml:id="suśrutasaṃhitā-body-div-4">
                <head xml:id="suśrutasaṃhitā-body-div-4-head">cikitsāsthānaṃ</head>
                <div n="1" type="adhyāyaḥ" xml:id="suśrutasaṃhitā-body-div-4-div-1">
                    <head xml:id="suśrutasaṃhitā-body-div-4-div-1-head">prathamo+adhyāyaḥ/</head>
                    <l xml:id="Su.4.1.1">[Su.4.1.1] athāto dvivraṇīyaṃ cikitsitaṃ vyākhyāsyāmaḥ// </l>
                    <l xml:id="Su.4.1.2">[Su.4.1.2] yathovāca bhagavān dhanvantariḥ// </l>
                    <l xml:id="Su.4.1.3">[Su.4.1.3] dvau vraṇau bhavataḥ śārīra, āgantuśca/ tayoḥ śārīraḥ pavanapittakaphaśoṇitasannipātanimittaḥ; āganturapi puruṣapaśupakṣivyālasarīsṛpaprapatanapīḍanaprahārāgnikṣāraviṣatīkṣṇauṣadhaśakalakapālaśṛṅgackreṣuparaśuśaktikuntādyāyudhābhighātanimittaḥ/ tatra tulye vraṇasāmānye dvikāraṇotthānaprayojanasāmarthyād dvivraṇīya ityucyate// </l>
                    <l xml:id="Su.4.1.4">[Su.4.1.4] sarvasminnevāgantuvraṇe tatkālameva kṣatoṣmaṇaḥ prasṛtasyopaśamārthaṃ &amp;pittavacchītakriyāvacāraṇavidhiviśeṣaḥ sandhānārthaṃ ca madhughṛtaprayoga ityetaddvikāraṇotthānaprayojanam, uttarakālaṃ tu doṣopaplavaviśeṣācchārīravat pratīkāraḥ// </l>
                    <l xml:id="Su.4.1.5">[Su.4.1.5] doṣopaplavaviśeṣaḥ punaḥ samāsataḥ pañcadaśaprakāraḥ, prasaraṇasāmarthyāt, yathokto vraṇapraśnādhikāre; śuddhatvāt ṣoḍaśaprakāra ityeke// </l>
                    <l xml:id="Su.4.1.6">[Su.4.1.6] tasya lakṣaṇaṃ dvividhaṃ sāmānyaṃ, vaiśeṣikaṃ ca/ tatra sāmānyaṃ ruk/ vraṇa gātravicūrṇane, vraṇayatīti vraṇaḥ/ viśeṣalakṣaṇaṃ punarvātādiliṅgaviśeṣaḥ// </l>
                    <l xml:id="Su.4.1.7">[Su.4.1.7] tatra śyāvāruṇābhastanuḥ śītaḥ picchilo+alpasrāvī&amp; rūkṣaścaṭacaṭāyanaśīlaḥ sphuraṇāyāmatodabhedavedanābahulo nirmāṃsaśceti vātāt, kṣiprajaḥ pītanīlābhaḥ kiṃśukodakābhoṣṇasrāvī dāhapākarāgavikārakārī pītapiḍakājuṣṭaśceti pittāt, pratatacaṇḍakaṇḍūbahulaḥ &amp;sthūlauṣṭhaḥ stabdhasirāsnāyujālāvatataḥ kaṭhinaḥ pāṇḍvavabhāso mandavedanaḥ śuklaśītasāndrapicchilāsrāvī guruśceti kaphāt, pravāladalanicayaprakāśaḥ kṛṣṇasphoṭapiḍākājālopacitasturaṅgasthānagandhiḥ savedano dhūmāyanaśīlo raktasrāvī pittaliṅgaśceti raktāt, todadāhadhūmāyanaprāyaḥ &amp;pītāruṇābhastadvarṇasrāvī ceti vātapittābhyāṃ, kaṇḍūyanaśīlaḥ sanistodo rūkṣo gururdāruṇo muhurmuhuḥ śītapicchilālpasrāvī ceti vātaśleṣmabhyāṃ, guruḥ sadāha uṣṇaḥ pītapāṇḍusrāvī&amp; ceti pittaśleṣmabhyāṃ, rūkṣastanustodabahulaḥ supta iva ca raktāruṇābhastadvarṇāsrāvī ceti vātaśoṇitābhyāṃ, ghṛtamaṇḍābho mīnadhāvanatoyagandhirmṛdurvisarpyuṣṇakṛṣṇasrāvī ceti pittaśoṇitābhyāṃ, rakto guruḥ snigdhaḥ picchilaḥ kaṇḍūprāyaḥ sthiro saraktapāṇḍusrāvī&amp; ceti śleṣmaśoṇitābhyāṃ, sphuraṇatodadāhadhūmāyanaprāyaḥ pītatanuraktasrāvī ceti vātapittaśoṇitebhyaḥ, kaṇḍūsphuraṇacumacumāyamānaprāyaḥ pāṇḍughanaraktāsrāvī ceti vātaśleṣmaśoṇitebhyaḥ, dāhapākarāgakaṇḍūprāyaḥ pāṇḍughanaraktāsrāvī ceti pittaśleṣmaśoṇitebhyaḥ, trividhavarṇavedanāsrāvaviśeṣopetaḥ pavanapittakaphebhyaḥ, nirdahananirmathanasphuraṇatodadāhapākarāgakaṇḍūsvāpabahulo nānāvarṇavedanāsrāvaviśeṣopetaḥ pavanapittakaphaśoṇitebhyaḥ, jihvātalābho mṛduḥ snigdhaḥ ślakṣṇo vigatavedanaḥ suvyavasthito nirāsrāvaśceti śuddho vraṇa iti// </l>
                    <l xml:id="Su.4.1.8">[Su.4.1.8] tasya vraṇasya paṣṭirupakramā bhavanti/ tadyathā apatarpaṇamālepaḥ pariṣeko+abhyaṅgaḥ svedo vimpālanamupanāhaḥ pācanaṃ visrāvaṇaṃ sneho vamanaṃ virecanaṃ chedanaṃ bhedanaṃ dāraṇaṃ lekhanameṣaṇamāharaṇaṃ vyadhanaṃ visrāvaṇaṃ sīvanaṃ sandhānaṃ pīḍanaṃ śoṇitāsthāpanaṃ nirvāpaṇamutkārikā kaṣāyo vartiḥ kalkaḥ sarpistailaṃ rasakriyā+avacūrṇanaṃ vraṇadhūpanamutsādanamavasādanaṃ mṛdukarma dāruṇakarma kṣārakarmāgnikarma kṛṣṇakarma pāṇḍukarma pratisāraṇaṃ romasañjananaṃ lomāpaharaṇaṃ bastikarmottarabastikarma bandhaḥ patradānaṃ kṛmighnaṃ bṛṃhaṇaṃ viṣaghnaṃ śirovirecanaṃ nasyaṃ kavaladhāraṇaṃ dhūmo madhu sārpiryantramāhāro rakṣāvidhānamiti// </l>
                    <l xml:id="Su.4.1.9">[Su.4.1.9] teṣu kaṣāyo vartiḥ kalkaḥ sarpistailaṃ rasakriyā+avacūrṇanamiti śodhanaropaṇāni, teṣvaṣṭau śastrakṛtyāḥ, śoṇitāsthāpanaṃ kṣāro+agniryantramahāro rakṣāvidhānaṃ bandhavidhānaṃ coktāni, snehasvedanavamanavirecanabastyuttarabastiśirovirecananasyadhūmakavalaghāraṇānyanyatra&amp; vakṣyāmaḥ, yadanyadavaśiṣṭamupakramajātaṃ tadiha vakṣyate// </l>
                    <l xml:id="Su.4.1.10">[Su.4.1.10] ṣaḍvidhaḥ prāgupadiṣṭaḥ śophaḥ, tasyaikādaśopakramā bhavantyapatarpaṇādayo virecanāntāḥ; te ca viśeṣeṇa &amp;śothapratīkāre vartante, vraṇabhāvamāpannasya ca na virudhyante; śeṣāstu prāyeṇa vraṇapratīkārahetava eva// </l>
                    <l xml:id="Su.4.1.11">[Su.4.1.11] apatarpaṇamādya upakramaḥ; eṣa sarvaśophānāṃ sāmānyaḥ pradhānatamaśca// </l>
                    <l xml:id="Su.4.1.12">[Su.4.1.12] &amp;bhavanti cātra doṣocchrāyopaśāntyarthaṃ doṣānaddhasya dehinaḥ/ avekṣya doṣaṃ prāṇaṃ ca kāryaṃ syādapatarpaṇam// </l>
                    <l xml:id="Su.4.1.13">[Su.4.1.13] ūrdhvamārutatṛṣṇākṣunmukhaśoṣaśramānvitaiḥ/ na kāryaṃ garbhiṇīvṛddhabāladurbalabhīrubhiḥ&amp;// </l>
                    <l xml:id="Su.4.1.14">[Su.4.1.14] śopheṣūtthitamātreṣu vraṇeṣūgrarujeṣu ca/ yathāsvairauṣadhairlepaṃ &amp;pratyekaśyena kārayet// </l>
                    <l xml:id="Su.4.1.15">[Su.4.1.15] yathā pravajvalite veśmanyambhasā paribecanam/ kṣipraṃ praśamayatyagnimevamālepanaṃ rujaḥ// </l>
                    <l xml:id="Su.4.1.16">[Su.4.1.16] prahlādane śodhane ca śophasya haraṇe tathā/ utsādane ropaṇe ca lepaḥ syāttu tadarthakṛt// </l>
                    <l xml:id="Su.4.1.17">[Su.4.1.17] vātaśophe tu vedanopaśamārthaṃ sarpistailadhānyāmlamāṃsarasavātaharauṣadhaniṣkvāthairaśītaiḥ pariṣekān kurvīta, pittaraktābhighātaviṣanimitteṣu kṣīraghṛtamadhuśarkarodakekṣurasamadhurauṣadhakṣīravṛkṣaniṣkvāthairanuṣṇaiḥ pariṣekān kurvīta, śleṣmaśophe tu tailamūtrakṣārodakasurāśuktakaphaghnauṣadhaniṣkvāthairaśītaiḥ pariṣekān kurvīta// </l>
                    <l xml:id="Su.4.1.18">[Su.4.1.18] yathā+ambubhiḥ sicyamānaḥ śāntimagnirniyacchati/ doṣāgnirevaṃ sahasā pariṣekeṇa śāmyati// </l>
                    <l xml:id="Su.4.1.19">[Su.4.1.19] abhyaṅgastu doṣamālokyopayukto doṣopaśamaṃ mṛdutāṃ ca karoti// </l>
                    <l xml:id="Su.4.1.20">[Su.4.1.20] svedavimlāpanādīnāṃ kriyāṇāṃ prāk sa ucyate/ pañcāt karmasu cādiṣṭaḥ sa ca visrāvaṇādiṣu// </l>
                    <l xml:id="Su.4.1.21">[Su.4.1.21] rujāvatāṃ dāruṇānāṃ kaṭhinānāṃ tathaiva ca/ śophānāṃ svedanaṃ kāryaṃ ye cāpyevaṃvidhā vraṇāḥ// </l>
                    <l xml:id="Su.4.1.22">[Su.4.1.22] sthirāṇāṃ rujatāṃ mandaṃ kāryaṃ vimlāpanaṃ bhavet/ abhyajya svedayitvā tu veśunāḍyā&amp; tataḥ śanaiḥ// </l>
                    <l xml:id="Su.4.1.23">[Su.4.1.23] vimardayedbhiṣak prājñastalenāṅguṣṭhakena vā/ śophayorupanāhaṃ tu kuryādāmavidagdhayoḥ// </l>
                    <l xml:id="Su.4.1.24">[Su.4.1.24] avidagdhaḥ śamaṃ yāti vidagdhaḥ pākameti ca/ nivartate na yaḥ śopho virekāntairupakramaiḥ// </l>
                    <l xml:id="Su.4.1.25">[Su.4.1.25] tasya saṃpācanaṃ kuryāt samāhṛtyauṣadhāni tu/ dadhitakrasurāśuktadhānyāmlairyojitāni tu// </l>
                    <l xml:id="Su.4.1.26">[Su.4.1.26] snigdhāni lavaṇīkṛtya pacedutkārikāṃ śubhām/ sairaṇḍapatrayā śophaṃ nāhayeduṣṇayā tayā// </l>
                    <l xml:id="Su.4.1.27">[Su.4.1.27] hitaṃ sambhojanaṃ cāpi pākāyābhimukho yadi/ vedanopaśamārthāya tathā pākaśamāya ca// </l>
                    <l xml:id="Su.4.1.28">[Su.4.1.28] acirotpatite śophe kuryācchoṇitamokṣaṇam/ saśophe kaṭhine &amp;dhyāme sarakte vedanāvati// </l>
                    <l xml:id="Su.4.1.29">[Su.4.1.29] saṃrabdhe viṣame cāpi vraṇe visrāvaṇaṃ hitam/ saviṣe ca viśeṣeṇa jalaukobhiḥ padaistathā// </l>
                    <l xml:id="Su.4.1.30">[Su.4.1.30] vedanāyāḥ praśāntyarthaṃ pākasyāprāptaye tathā/ sopadravāṇāṃ rūkṣāṇāṃ kṛśānāṃ vraṇaśoṣiṇām// </l>
                    <l xml:id="Su.4.1.31">[Su.4.1.31] yathāsvamauṣadhaiḥ siddhaṃ snehapānaṃ vidhīyate/ utsannamāṃsaśophe tu kaphajuṣṭe viśeṣataḥ// </l>
                    <l xml:id="Su.4.1.32">[Su.4.1.32] saṃkliṣṭaśyā(dhyā)marudhire vraṇe pracchardanaṃ hitam/ vātapittapraduṣṭeṣu dīrghakālānubandhiṣu// </l>
                    <l xml:id="Su.4.1.33">[Su.4.1.33] virecanaṃ praśaṃsanti vraṇeṣu vraṇakovidāḥ/ apākeṣu tu rogeṣu&amp; kaṭhineṣu sthireṣu ca// </l>
                    <l xml:id="Su.4.1.34">[Su.4.1.34] snāyukothādiṣu tathā cchedanaṃ &amp;prāptamucyate/ antaḥpūyeṣvavaktreṣu tathaivotsaṅgavatsvapi// </l>
                    <l xml:id="Su.4.1.35">[Su.4.1.35] gatimatsu ca rogeṣu bhedanaṃ prāptamucyate/ &amp;bālavṛddhāsahakṣīṇabhīrūṇāṃ yoṣitāmapi// </l>
                    <l xml:id="Su.4.1.36">[Su.4.1.36] marmopari ca jāteṣu &amp;rogeṣūkteṣu dāraṇam/ supakve &amp;piṇḍite śophe pīḍanairupapīḍite&amp;// </l>
                    <l xml:id="Su.4.1.37">[Su.4.1.37] pākodvṛtteṣu doṣeṣu tattu kāryaṃ vijānatā/ supiṣṭairdāraṇadravyairyuktaiḥ&amp; kṣāreṇa vā punaḥ// </l>
                    <l xml:id="Su.4.1.38">[Su.4.1.38] &amp;kaṭhinān sthūlavṛttauṣṭhān dīryamāṇān punaḥ punaḥ/ kaṭhinotsannamāṃsāṃśca lesvanenācaredbhiṣak// </l>
                    <l xml:id="Su.4.1.39">[Su.4.1.39] samaṃ likhet sulikhitaṃ likhenniravaśeṣataḥ/ &amp;vartmanāṃ tu pramāṇena samaṃ śastreṇa nirlikhet// </l>
                    <l xml:id="Su.4.1.40">[Su.4.1.40] kṣaumaṃ plotaṃ picuṃ phenaṃ yāvaśūkaṃ sasaindhavam/ kakaśāni ca patrāṇi lekhanārthe pradāpayet// </l>
                    <l xml:id="Su.4.1.41">[Su.4.1.41] nāḍīvraṇāñ śalyagarbhānunmārgyutsaṅginaḥ śanaiḥ/ karīrabālāṅgulibhireṣaṇyā vaiṣayedbhiṣak// </l>
                    <l xml:id="Su.4.1.42">[Su.4.1.42] netravartmagudābhyāsanāḍyo+avaktrāḥ saśoṇitāḥ/ cuccūpodakajaiḥ ślakṣṇaiḥ karīraireṣayettu tāḥ// </l>
                    <l xml:id="Su.4.1.43">[Su.4.1.43] &amp;saṃvṛtāsaṃvṛtāsyeṣu vraṇeṣu matimān bhiṣak/ yathoktamāharecchalyaṃ prāptoddharaṇalakṣaṇam// </l>
                    <l xml:id="Su.4.1.44">[Su.4.1.44] roge vyadhanasādhye tu yathoddeśaṃ pramāṇataḥ/ śastraṃ nidadhyāddoṣaṃ ca srāvayet kīrtitaṃ yathā// </l>
                    <l xml:id="Su.4.1.45">[Su.4.1.45] apākopadrutā ye ca māṃsasthā vivṛtāṃśca ye/ yathoktaṃ sīvanaṃ teṣu kāryaṃ sandhānameva ca// </l>
                    <l xml:id="Su.4.1.46">[Su.4.1.46] pūyagarbhānaṇudvārān vraṇānmarmagatānapi/ yathoktaiḥ pīḍanadravyaiḥ samantāt paripīḍayet// </l>
                    <l xml:id="Su.4.1.47">[Su.4.1.47] śuṣyamāṇamupekṣeta pradehaṃ pīḍanaṃ prati/ na cābhimukhamālimpettathā doṣaḥ prasicyate// </l>
                    <l xml:id="Su.4.1.48">[Su.4.1.48] taistairnimittairbahudhā śoṇite prasrute bhṛśam/ kāryaṃ yathoktaṃ vaidyena śoṇitāsthāpanaṃ bhavet// </l>
                    <l xml:id="Su.4.1.49">[Su.4.1.49] dāhapākajvaravatāṃ vraṇānāṃ pittakopataḥ/ raktena cābhibhūtānāṃ kāryaṃ nirvāpaṇaṃ bhavet// </l>
                    <l xml:id="Su.4.1.50">[Su.4.1.50] yathoktaiḥ śītaladravyaiḥ kṣīrapiṣṭairghṛtāplutaiḥ/ dihyādabahalān &amp;sekān suśītāṃścāvacārayet// </l>
                    <l xml:id="Su.4.1.51">[Su.4.1.51] vraṇeṣu kṣīṇamāṃseṣu tanusrāviṣvapākiṣu/ todakāṭhinyapāruṣyaśūlavepathumatsu ca// </l>
                    <l xml:id="Su.4.1.52">[Su.4.1.52] vātaghnavarge+amlagaṇe kākolyādigaṇe tathā/ snaihikeṣu&amp; ca bījeṣu pacedutkārikāṃ śubhām// </l>
                    <l xml:id="Su.4.1.53">[Su.4.1.53] teṣāṃ ca svedanaṃ kāryaṃ sthirāṇāṃ vedanāvatām/ durgandhānāṃ kledavatāṃ picchilānāṃ viśeṣataḥ// </l>
                    <l xml:id="Su.4.1.54">[Su.4.1.54] kaṣāyaiḥ śodhanaṃ kāryaṃ śodhanaiḥ prāgudīritaiḥ/ antaḥśalyānaṇumukhān&amp; gambhīrān māṃsasaṃśritān/ </l>
                    <l xml:id="Su.4.1.55">[Su.4.1.55] śodhanadravyayuktābhirvartibhistān yathākramam// pūtimāṃsapraticchannān mahādoṣāṃśca śodhayet// </l>
                    <l xml:id="Su.4.1.56">[Su.4.1.56] kalkīkṛtairyathālābhaṃ vartidravyaiḥ puroditaiḥ/ pittapraduṣṭān gambhīrān dāhapākaprapīḍitān// </l>
                    <l xml:id="Su.4.1.57">[Su.4.1.57] kārpāsīphalamiśreṇa jayecchodhanasarpiṣā/ utsannamāṃsānasnigdhānalpasrāvān &amp;vraṇāṃstathā// </l>
                    <l xml:id="Su.4.1.58">[Su.4.1.58] sarṣapasnehayuktena dhīmāṃstailena śodhayet/ tailenāśudhyamānānāṃ śodhanīyāṃ rasakriyām// </l>
                    <l xml:id="Su.4.1.59">[Su.4.1.59] vraṇānāṃ sthiramāṃsānāṃ &amp;kuryāddravyairudīritaiḥ/ kaṣāye vidhivatteṣāṃ kṛte cādhiśrayet&amp; punaḥ// </l>
                    <l xml:id="Su.4.1.60">[Su.4.1.60] surāṣṭrajāṃ sakāsīsāṃ dadyāccāpi manaḥśilām/ haritālaṃ ca matimāṃstatastāmavacārayet// </l>
                    <l xml:id="Su.4.1.61">[Su.4.1.61] mātuluṅgarasopetāṃ sakṣaudrāmatimarditām/ vraṇeṣu dattvā tāṃ tiṣṭhettrīṃstrīṃśca divasān param// </l>
                    <l xml:id="Su.4.1.62">[Su.4.1.62] medojuṣṭānagambhīrān durgandhāṃścūrṇaśodhanaiḥ/ upācaret bhiṣak prājñaḥ &amp;ślakṣṇaiḥ śodhanavartijaiḥ// </l>
                    <l xml:id="Su.4.1.63">[Su.4.1.63] śuddhalakṣaṇayuktānāṃ kaṣāyaṃ ropaṇaṃ hitam/ &amp;tatra kāryaṃ yathoddiṣṭairdravyairvaidyena jānatā// </l>
                    <l xml:id="Su.4.1.64">[Su.4.1.64] avedanānāṃ śuddhānāṃ gambhīrāṇāṃ tathaiva ca/ hitā ropaṇavartyaṅgakṛtā ropaṇavartayaḥ// </l>
                    <l xml:id="Su.4.1.65">[Su.4.1.65] apetapūtimāṃsānāṃ māṃsasthānāmarohatām/ kalkaḥ saṃrohaṇaḥ&amp; kāryastilajo madhusṃyutaḥ&amp;// </l>
                    <l xml:id="Su.4.1.66">[Su.4.1.66] sa mādhuryāttathauṣṇyācca snehāccānilanāśanaḥ/ kaṣāyabhāvānmādhuryāttiktatvāccāpi pittahṛt// </l>
                    <l xml:id="Su.4.1.67">[Su.4.1.67] auṣṇyāt kaṣāyabhāvācca tiktatvācca kaphe hitaḥ/ śodhayedropayeccāpi yuktaḥ śodhanaropaṇaiḥ// </l>
                    <l xml:id="Su.4.1.68">[Su.4.1.68] nimbapatramadhubhyāṃ tu yuktaḥ saṃśodhanaḥ smṛtaḥ/ pūrvābhyāṃ sarpiṣā cāpi yuktaścāpyuparopaṇaḥ&amp;// </l>
                    <l xml:id="Su.4.1.69">[Su.4.1.69] tilavadyavakalkaṃ tu kecidāhurmanīṣiṇaḥ/ &amp;śamayedavidagdhaṃ ca vidagdhamapi pācayet// </l>
                    <l xml:id="Su.4.1.70">[Su.4.1.70] pakvaṃ bhinatti bhinnaṃ ca śodhayedropayettathā&amp;/ pittaraktaviṣāgantūn gambhīrānapi ca vraṇān// </l>
                    <l xml:id="Su.4.1.71">[Su.4.1.71] ropayedropaṇīyena kṣīrasiddhena sarpiṣā/ kaphavātābhibhūtānāṃ vraṇānāṃ matimān bhiṣak// </l>
                    <l xml:id="Su.4.1.72">[Su.4.1.72] kārayedropaṇaṃ tailaṃ bheṣajaistadyathoditaiḥ&amp;/ abandhyānāṃ calasthānāṃ śuddhānāṃ &amp;ca praduṣyatām// </l>
                    <l xml:id="Su.4.1.73">[Su.4.1.73] dviharidrāyutāṃ kuryādropaṇārthāṃ&amp; rasakriyām/ samānāṃ sthiramāṃsānāṃ tvaksthānāṃ ropaṇaṃ bhiṣak// </l>
                    <l xml:id="Su.4.1.74">[Su.4.1.74] cūrṇaṃ vidadhyānmatimān prāksthānokto vidhiryathā/ śodhano ropaṇaścaiva vidhiryo+ayaṃ prakīrtitaḥ// </l>
                    <l xml:id="Su.4.1.75">[Su.4.1.75] sarvavraṇānāṃ sāmānyenokto &amp;doṣāviśeṣataḥ/ eṣa āgamasiddhatvāttathaiva phaladarśanāt// </l>
                    <l xml:id="Su.4.1.76">[Su.4.1.76] mantravat saṃprayoktavyo na mīmāṃsyaḥ kathañcana/ svabuddhyā &amp;cāpi vibhajet kaṣāyādiṣu saptasu&amp;// </l>
                    <l xml:id="Su.4.1.77">[Su.4.1.77] bheṣajāni &amp;yathāyogaṃ yānyuktāni purā mayā/ ādye dve pañcamūlyau tu gaṇo yaścānilāpahaḥ// </l>
                    <l xml:id="Su.4.1.78">[Su.4.1.78] sa vātaduṣṭe dātavyaḥ kaṣāyādiṣu saptasu/ nyagrodhādirgaṇo yastu kākolyādiśca yaḥ smṛtaḥ// </l>
                    <l xml:id="Su.4.1.79">[Su.4.1.79] tau pittaduṣṭe dātavyau kaṣāyādiṣu saptasu/ āragvadhādistu gaṇo yaścoṣṇaḥ parikīrtitaḥ// </l>
                    <l xml:id="Su.4.1.80">[Su.4.1.80] tau deyau kaphaduṣṭe tu saṃsṛṣṭe saṃyatā gaṇāḥ/ vātātmakānugararujān sāsrāvānapi ca vraṇān// </l>
                    <l xml:id="Su.4.1.81">[Su.4.1.81] sakṣaumayavasarpirbhirdhūpanāṅgaiśca dhūpayet/ pariśuṣkālpamāṃsānāṃ gambhīrāṇāṃ tathaiva ca// </l>
                    <l xml:id="Su.4.1.82">[Su.4.1.82] kuryādutsādanīyāni sarpīṃṣyālepanāni ca/ māṃsāśināṃ ca māṃsāni bhakṣayedvidhivannaraḥ// </l>
                    <l xml:id="Su.4.1.83">[Su.4.1.83] viśuddhamanasastasya māṃsaṃ māṃsena vardhate/ utsannamṛdumāṃsānāṃ vraṇānāmavasādanam// </l>
                    <l xml:id="Su.4.1.84">[Su.4.1.84] kuryāddravyairyathoddiṣṭaiścūrṇitairmadhunā saha/ kaṭhinānāmamāṃsānāṃ duṣṭānāṃ matiriśvanā// </l>
                    <l xml:id="Su.4.1.85">[Su.4.1.85] mṛdvī kriyā vidhātavyā śoṇitaṃ cāpi mokṣayet/ vātaghnauṣadhasaṃyuktān snehān sekāṃśca&amp; kārayet// </l>
                    <l xml:id="Su.4.1.86">[Su.4.1.86] mṛdutvamāśurohaṃ ca gāḍho bandhaḥ karoti hi/ varṇeṣu mṛdumāṃseṣu dāruṇīkaraṇaṃ hitam/ dhavapriyaṅgvaśokānāṃ rohiṇyāśca tvacastathā// </l>
                    <l xml:id="Su.4.1.87">[Su.4.1.87] triphalādhātakīpuṣparodhrasarjarasān samān/ kṛtvā sūkṣmāṇi cūrṇāni vraṇaṃ tairavacūrṇayet// </l>
                    <l xml:id="Su.4.1.88">[Su.4.1.88] utsannamāṃsān kaṭhinān kaṇḍūyuktāṃścirotthitān/ tathaiva khalu duḥśodhyāñ śodhayet kṣārakarmaṇā// </l>
                    <l xml:id="Su.4.1.89">[Su.4.1.89] sravato+aśmabhavānmūtraṃ ye cānye raktavāhinaḥ/ niḥśeṣacchinnasandhīṃśca sādhayedagnikarmaṇā// </l>
                    <l xml:id="Su.4.1.90">[Su.4.1.90] durūḍhatvāttu śuklānāṃ kṛṣṇakarma hitaṃ bhavet/ bhallātakān vāsayettu kṣīre prāṅmūtrabhāvitān/ tato dvidhā cchedayitvā lauhe kumbhe nidhāpayet// </l>
                    <l xml:id="Su.4.1.91">[Su.4.1.91] kumbhe+anyasmin nikhāte tu taṃ kumbhamatha yojayet/ mukhaṃ mukhena sandhāya gomayairdāhayettataḥ// </l>
                    <l xml:id="Su.4.1.92">[Su.4.1.92] yaḥ snehaścyavate tasmādgrāhayettaṃ śanairbhiṣak/ grāmyānūpaśaphān dagdhvā sūkṣmacūrṇāni kārayet// </l>
                    <l xml:id="Su.4.1.93">[Su.4.1.93] tailenānena saṃsṛṣṭaṃ śuklamālepayedvraṇam/ bhallātakavidhānena sārasnehāṃstu kārayet// </l>
                    <l xml:id="Su.4.1.94">[Su.4.1.94] ye ca kecit phalasnehā vidhānaṃ teṣu pūrvavat&amp;/ durūḍhatvāttu kṛṣṇānāṃ pāṇḍukarma hitaṃ bhavet// </l>
                    <l xml:id="Su.4.1.95">[Su.4.1.95] saptarātraṃ sthitaṃ kṣīre chāgale rohiṇīphalam/ tenaiva piṣṭaṃ suślakṣṇaṃ savarṇakaraṇaṃ hitam// </l>
                    <l xml:id="Su.4.1.96">[Su.4.1.96] navaṃ kapālikācūrṇaṃ vaidulaṃ sarjanāma ca/ kāsīsaṃ madhukaṃ caiva kṣaudrayuktaṃ pralepayet// </l>
                    <l xml:id="Su.4.1.97">[Su.4.1.97] kapitthimuddhṛte māṃse mūtreṇājena&amp; pūrayet/ kāsīsaṃ rocanāṃ tutthaṃ haritālaṃ manaḥśilām// </l>
                    <l xml:id="Su.4.1.98">[Su.4.1.98] veṇunirlekhanaṃ cāpi prapunnāḍarasāñjanam/ adhastādarjunasyaitanmāsaṃ bhūmau nidhāpayet// </l>
                    <l xml:id="Su.4.1.99">[Su.4.1.99] māsādūrdhvaṃ tatastena kṛṣṇamālepayedvraṇam/ kukkuṭāṇḍakapālāni katakaṃ madhukaṃ samam// </l>
                    <l xml:id="Su.4.1.100">[Su.4.1.100] tathā samudramaṇḍūkī maṇicūrṇaṃ ca dāpayet/ guṭikā mūtrapiṣṭāstā vraṇānāṃ pratisāraṇam// </l>
                    <l xml:id="Su.4.1.101">[Su.4.1.101] hastidantamasīṃ kṛtvā mukhyaṃ caiva rasāñjanam/ romāṇyetena jāyante lepātpāṇitaleṣvapi// </l>
                    <l xml:id="Su.4.1.102">[Su.4.1.102] catuṣpadānāṃ tvagromakhuraśṛṅgāsthibhasmanā/ tailāktā cūrṇitā bhūmirbhavedromavatī punaḥ// </l>
                    <l xml:id="Su.4.1.103">[Su.4.1.103] kāsīsaṃ naktamālasya pallavāṃścaiva saṃharet/ kapittharasapiṣṭāni romasañjananaṃ param// </l>
                    <l xml:id="Su.4.1.104">[Su.4.1.104] romākīrṇo vraṇo yastu na samyaguparohati/ kṣurakartarisandaṃśaustasya romāṇi nirharet// </l>
                    <l xml:id="Su.4.1.105">[Su.4.1.105] &amp;śaṅkhacūrṇasya bhāgau dvau haritālaṃ ca bhāgikam/ śuktena saha piṣṭāni lomaśātanamuttamam//) </l>
                    <l xml:id="Su.4.1.106">[Su.4.1.106] tailaṃ bhallātakasyātha snuhīkṣīraṃ tathaiva ca/ pragṛhyaikatra matimān romaśātanamuttamam// </l>
                    <l xml:id="Su.4.1.107">[Su.4.1.107] kadalīdīrghavṛntābhyāṃ bhasmālaṃ lavaṇaṃ śamībījaṃ śītodapiṣṭaṃ vā romaśātanamācaret// </l>
                    <l xml:id="Su.4.1.108">[Su.4.1.108] āgāragodhikāpucchaṃ &amp;rambhā++ālaṃ bījamaiṅgudam/ dagdhvā tadbhasmatailāmbu sūryapakvaṃ kacāntakṛt// </l>
                    <l xml:id="Su.4.1.109">[Su.4.1.109] vātaduṣṭo vraṇo yastu rūkṣaścātyarthavedanaḥ/ adhaḥkāye viśeṣeṇa tatra bastirvidhīyate// </l>
                    <l xml:id="Su.4.1.110">[Su.4.1.110] mūtrāghāte mūtradoṣe śukradoṣe+&amp;aśmarīvraṇe/ tathaivārtavadoṣe ca bastirapyuttaro hitaḥ// </l>
                    <l xml:id="Su.4.1.111">[Su.4.1.111] yasmācchudhyati bandhena vraṇo yāti ca mārdavam/ rohatyapi ca niḥśaṅkastasmādbandho vidhīyate// </l>
                    <l xml:id="Su.4.1.112">[Su.4.1.112] sthirāṇāmalpamāṃsānāṃ raukṣyādanuparohatām/ patradānaṃ bhavet kāryaṃ yathādoṣaṃ yathartu ca// </l>
                    <l xml:id="Su.4.1.113">[Su.4.1.113] eraṇḍabhūrjapūtīkaharidrāṇāṃ tu vātaje/ patramāśvabalaṃ yacca kāśmarīpatrameva ca// </l>
                    <l xml:id="Su.4.1.114">[Su.4.1.114] patrāṇi kṣīravṛkṣāṇāmaudakāni tathaiva ca/ dūṣite raktapittābhyāṃ vraṇe dadyādvicakṣaṇaḥ// </l>
                    <l xml:id="Su.4.1.115">[Su.4.1.115] pāṭhāmūrvāguḍūcīnāṃ kākamācīharidrayoḥ/ patraṃ ca śukanāsāyā yojayet kaphaje vraṇe// </l>
                    <l xml:id="Su.4.1.116">[Su.4.1.116] akarkaśamavicchinnamajīrṇaṃ sukumārakam/ ajantujagdhaṃ mṛdu ca patraṃ guṇavaducyate// </l>
                    <l xml:id="Su.4.1.117">[Su.4.1.117] snehamauṣadhasāraṃ ca paṭṭaḥ patrāntarīkṛtaḥ&amp;/ gādatte yattataḥ &amp;patraṃ lepasyopari dāpayet// </l>
                    <l xml:id="Su.4.1.118">[Su.4.1.118] śaityauṣṇyajananārthāya snehasaṃgrahaṇāya ca/ dattauṣadheṣu dātavyaṃ patraṃ vaidyena jānatā// </l>
                    <l xml:id="Su.4.1.119">[Su.4.1.119] makṣikā &amp;vraṇamāgatya niḥkṣipanti yadā kṛmīn/ śvayathurbhakṣite taistu jāyate bhṛśadāruṇaḥ// </l>
                    <l xml:id="Su.4.1.120">[Su.4.1.120] tīvrā rujo vicitrāśca raktāsrāvaśca jāyate/ surasādirhitastatra dhāvane pūraṇe tathā// </l>
                    <l xml:id="Su.4.1.121">[Su.4.1.121] saptaparṇakarañjārkanimbarājādanatvacaḥ/ hitā gomūtrapiṣṭāśca sekaḥ kṣārodakena vā// </l>
                    <l xml:id="Su.4.1.122">[Su.4.1.122] pracchādya māṃsapeśyā vā kṛmītapaharedvraṇāt/ viṃśatiṃ kṛmijātīstu vaksyāmyupari bhāgaśaḥ// </l>
                    <l xml:id="Su.4.1.123">[Su.4.1.123] dīrghakālāturāṇāṃ tu kṛśānāṃ vraṇaśoṣiṇām/ bṛṃhaṇīyo vidhiḥ sarvaḥ &amp;kāyāgniṃ parirakṣatā// </l>
                    <l xml:id="Su.4.1.124">[Su.4.1.124] viṣajuṣṭasya vijñānāṃ viṣaniścayameva ca/ cikitsitaṃ ca vakṣyāmi kalpeṣu pratibhāgaśaḥ// </l>
                    <l xml:id="Su.4.1.125">[Su.4.1.125] kaṇḍūmantaḥ saśophāśca ye ca jatrūpari vraṇāḥ/ śirovirecanaṃ teṣu vidadhyātkuśalo bhiṣak// </l>
                    <l xml:id="Su.4.1.126">[Su.4.1.126] rujāvanto+anilāviṣṭā rūkṣā ye cordhvajatrujāḥ/ vraṇeṣu teṣu kartavyaṃ nasyaṃ vaidyena jānatā// </l>
                    <l xml:id="Su.4.1.127">[Su.4.1.127] doṣapracyāvanārthāya rujādāhakṣayāya ca/ jihvādantasamutthasya haraṇārthaṃ malasya ca// </l>
                    <l xml:id="Su.4.1.128">[Su.4.1.128] śodhano ropaṇaścaiva vraṇasya mukhajasya vai/ uṣṇo vā yadi vā śītaḥ kavalagraha iṣyate// </l>
                    <l xml:id="Su.4.1.129">[Su.4.1.129] ūrdhvajatrugatān rogān vraṇāṃśca kaphavātajān/ śophasrāvarujāyuktān dhūmapānairupācaret// </l>
                    <l xml:id="Su.4.1.130">[Su.4.1.130] kṣatoṣmaṇo nigrahārthaṃ sandhānārthaṃ tathaiva ca/ sadyovraṇeṣvāyateṣu kṣaudrasarpirvidhīyate// </l>
                    <l xml:id="Su.4.1.131">[Su.4.1.131] avagāḍhāstvaṇumukhā ye vraṇāḥ śalyapīḍitāḥ/ nivṛttahastoddharaṇā yantraṃ teṣu vidhīyate// </l>
                    <l xml:id="Su.4.1.132">[Su.4.1.132] laghumātro laghuścaiva snigdha uṣṇo+agnidīpanaḥ/ sarvavraṇibhyo deyastu sadā++āhāro vijānatā// </l>
                    <l xml:id="Su.4.1.133">[Su.4.1.133] niśācarebhyo rakṣyastu nityameva kṣatāturaḥ/ rakṣāvidhānairuddiṣṭairyamaiḥ saniyamaistatahā// </l>
                    <l xml:id="Su.4.1.134">[Su.4.1.134] ṣaṇmūlo+aṣṭaparigrāhī pañcalakṣaṇalakṣitaḥ/ ṣaṣṭyā cidhānairnirdiṣṭaiścaturbhiḥ sādhyate vraṇaḥ// </l>
                    <l xml:id="Su.4.1.135">[Su.4.1.135] yo+alpauṣadhakṛto yogo bahugranthabhayānmayā/ dravyāṇāṃ tatsamānānāṃ tatrāvāpo na duṣyati// </l>
                    <l xml:id="Su.4.1.136">[Su.4.1.136] prasaṅgābhihito yo vā bahudurlabhabheṣajaḥ/ yathopapatti tatrāpi kāryameva cikitsitam// </l>
                    <l xml:id="Su.4.1.137">[Su.4.1.137] goṇoktamapi yaddravyaṃ bhavedvyādhāvayaugikam/ taduddharedyaugikaṃ tu prakṣipedapyakīrtitam// </l>
                    <l xml:id="Su.4.1.138">[Su.4.1.138] upadravāstu vividhā vraṇasya vraṇitasya ca/ tatra gandhādayaḥ pañca vraṇasyopadravāḥ smṛtāḥ// </l>
                    <l xml:id="Su.4.1.139">[Su.4.1.139] jvarātisārau mūrcchā ca hikkā cchardirarocakaḥ/ śvāsakāsāvipākāśca tṛṣṇā ca vraṇitasya tu// </l>
                    <l xml:id="Su.4.1.140">[Su.4.1.140] vraṇakriyāsvevamāsu vyāsenoktāsvapi kriyām/ bhūyo+apyupari vakṣyāmi sadyovraṇacikitsite// iti suśrutasaṃhitāyāṃ cikitsāsthāne dvivraṇīyacikitsitaṃ nāma prathamo+adhyāyaḥ//1// </l>
                </div>
                <div n="2" type="adhyāyaḥ" xml:id="suśrutasaṃhitā-body-div-4-div-2">
                    <head xml:id="suśrutasaṃhitā-body-div-4-div-2-head">dvitīyo+adhyāyaḥ/</head>
                    <l xml:id="Su.4.2.1">[Su.4.2.1] athātaḥ sadyovraṇacikitsitaṃ vyākhyāsyāmaḥ// </l>
                    <l xml:id="Su.4.2.2">[Su.4.2.2] yathovāca bhagavān dhanvantariḥ// </l>
                    <l xml:id="Su.4.2.3">[Su.4.2.3] dhanvantarirdharmabhṛtāṃ variṣṭho vāgviśāradaḥ/ &amp;viśvāmitrasutaṃ śiṣyamṛṣṭiṃ suśrutamanvaśāt// </l>
                    <l xml:id="Su.4.2.4">[Su.4.2.4] nānādhārāmukhaiḥ śastrairnānāsthānanipātitaiḥ/ nānārūpā vraṇā ye syusteṣāṃ vakṣyāmi lakṣaṇam// </l>
                    <l xml:id="Su.4.2.5">[Su.4.2.5] āyatāścaturasrāśca tryasrā maṇḍalinastathā/ ardhacandrapratīkāśā viśālāḥ kuṭilāstathā// </l>
                    <l xml:id="Su.4.2.6">[Su.4.2.6] &amp;śarāvanimnamadhyāśca yavamadhyāstathā+apare/ evaṃprakārākṛtayo bhavantyāgantavo vraṇāḥ// </l>
                    <l xml:id="Su.4.2.7">[Su.4.2.7] doṣajā vā svayaṃ bhinnā na tu vaidyanimittajāḥ/ bhiṣagvraṇākṛtijño hi na mohamadhigacchati// </l>
                    <l xml:id="Su.4.2.8">[Su.4.2.8] bhṛśaṃ durdarśarūpeṣu vraṇeṣu vikṛteṣvapi/ &amp;anantākṛtirāgantuḥ sa bhiṣagbhiḥ purātanaiḥ// </l>
                    <l xml:id="Su.4.2.9">[Su.4.2.9] samāsato lakṣaṇataḥ ṣaṅvidhaḥ parikīrtitaḥ/ chinnaṃ bhinnaṃ tathā viddhaṃ kṣataṃ piccitameva ca// </l>
                    <l xml:id="Su.4.2.10">[Su.4.2.10] ghṛṣṭamāhustathā ṣaṣṭhaṃ teṣāṃ vakṣyāmi lakṣaṇam/ tiraścīna ṛjurvā+api yo vraṇaścāyato bhavet// </l>
                    <l xml:id="Su.4.2.11">[Su.4.2.11] gātrasya pātanaṃ cāpi chinnamityupadiśyate/ kuntaśaktyṛṣṭikhaṅgāgraviṣāṇādibhirāśayaḥ// </l>
                    <l xml:id="Su.4.2.12">[Su.4.2.12] &amp;hataḥ kiñcit sravettaddhi bhinnalakṣaṇamucyate/ sthānānyāmāgnipakvānāṃ mūtrasya rudhirasya ca// </l>
                    <l xml:id="Su.4.2.13">[Su.4.2.13] hṛduṇḍukaḥ phupphusaśca koṣṭha ityabhidhīyate/ tasmin bhinne raktapūrṇe jvaro dāhaśca jāyate// </l>
                    <l xml:id="Su.4.2.14">[Su.4.2.14] mūtramārgagudāsyebhyo raktaṃ ghrāṇācca gacchati/ mūrcchāśvāsatṛḍādhmānamabhaktacchanda eva ca// </l>
                    <l xml:id="Su.4.2.15">[Su.4.2.15] viṇmūtravātasaṅgaśca svedāsrāvo+akṣiraktatā/ lohagandhitvamāsyasya gātradaurgandhyameva ca// </l>
                    <l xml:id="Su.4.2.16">[Su.4.2.16] hṛcchūlaṃ pārśvayoścāpi viśeṣaṃ cātra me śṛṇu/ āmāśayasthe rudhire rudhiraṃ &amp;chardayet punaḥ// </l>
                    <l xml:id="Su.4.2.17">[Su.4.2.17] ādhmānamatimātraṃ ca śūlaṃ ca bhṛśadāruṇam/ pakvāśayagate cāpi rujo gauravameva ca// </l>
                    <l xml:id="Su.4.2.18">[Su.4.2.18] śītatā cāpyadho nāmeḥ khebhyo raktasya cāgamaḥ/ abhinne+apyāśaye+antrāṇāṃ khaiḥ sūkṣmairantrapūraṇam// </l>
                    <l xml:id="Su.4.2.19">[Su.4.2.19] pihitāsye ghaṭe yadvallakṣyate tasya gauravam/ sūkṣmāsyaśalyābhihataṃ yadaṅgaṃ tvāśayādvinā// </l>
                    <l xml:id="Su.4.2.20">[Su.4.2.20] uttuṇḍitaṃ nirgataṃ vā tadviddhamiti nirdiśet/ nāticchinnaṃ nātibhinnamubhayorlakṣaṇānvitam// </l>
                    <l xml:id="Su.4.2.21">[Su.4.2.21] viṣamaṃ vraṇamaṅge yattat kṣataṃ tvabhinirdiśet/ prahārapīḍanābhyāṃ tu yadaṅgaṃ pṛthutāṃ gatam// </l>
                    <l xml:id="Su.4.2.22">[Su.4.2.22] sāsthi tat piccitaṃ vidyānmajjaraktapariplutam/ vigatatvagyadaṅgaṃ hi saṃgharṣādanyathā+api vā// </l>
                    <l xml:id="Su.4.2.23">[Su.4.2.23] uṣāsrāvānvitaṃ tattu ghṛṣṭamityupadiśyate/ chinne bhinne tathā viddhe kṣate vā+asṛgatisravet// </l>
                    <l xml:id="Su.4.2.24">[Su.4.2.24] raktakṣayādrujastatra karoti pavano bhṛśam/ snehapānaṃ hitaṃ tatra tatseko vihitastathā// </l>
                    <l xml:id="Su.4.2.25">[Su.4.2.25] veśavāraiḥ sakṛśaraiḥ susnigdhaiścopanāhanam/ dhānyasvedāṃśca kurvīta snigdhānyālepanāni ca// </l>
                    <l xml:id="Su.4.2.26">[Su.4.2.26] vātaghnauṣadhasiddhaiśca snehairbastirvidhīyate/ piccite ca vighṛṣṭe ca nātisravapi śoṇitam// </l>
                    <l xml:id="Su.4.2.27">[Su.4.2.27] agacchati bhṛśaṃ tasmin dāhaḥ pākaśca jāyate/ tatroṣmaṇo nigrahārthaṃ tathā dāhaprapākayoḥ// </l>
                    <l xml:id="Su.4.2.28">[Su.4.2.28] śītamālepanaṃ kāryaṃ pariṣekaśca śītalaḥ/ ṣaṭsveteṣu yathokteṣu chinnādiṣu samāsataḥ// </l>
                    <l xml:id="Su.4.2.29">[Su.4.2.29] jñeyaṃ samarpitaṃ sarvaṃ sadyovraṇacikitsitam/ ata ūrdhvaṃ pravakṣyāmi chinnānāṃ tu cikitsitam// </l>
                    <l xml:id="Su.4.2.30">[Su.4.2.30] ye vraṇā vivṛtāḥ kecicchiraḥpārśvāvalambinaḥ/ tān sīvyedvidhinoktena badhnīyādgāḍhameva ca// </l>
                    <l xml:id="Su.4.2.31">[Su.4.2.31] karṇaṃ sthānādapahṛtaṃ sthāpayitvā yathāsthitam/ sīvyedyathoktaṃ tailena srotaścābhipratarpayet// </l>
                    <l xml:id="Su.4.2.32">[Su.4.2.32] kṛkāṭikānte chinne tu gacchatyapi samīraṇe/ samyaṅniveśya badhnīyāt sīvyeccāpi nirantaram// </l>
                    <l xml:id="Su.4.2.33">[Su.4.2.33] ājena sapiṣā caivaṃ pariṣekaṃ tu kārayet/ uttāno+annaṃ samaśnīyācchayīta ca suyantritaḥ// </l>
                    <l xml:id="Su.4.2.34">[Su.4.2.34] śākhāsu patitāṃstiryak prahārān vivṛtān bhṛśam/ sīvyet samyaṅniveśyāśu sandhyasthīnyanupūrvaśaḥ// </l>
                    <l xml:id="Su.4.2.35">[Su.4.2.35] baddhvā vellitakenāśu tatastailena secayet/ carmaṇā gophaṇābandhaḥ kāryo yo vā hito bhavet// </l>
                    <l xml:id="Su.4.2.36">[Su.4.2.36] pṛṣṭhe vraṇo yasya bhaveduttānaṃ śāyayettu tam/ ato+anyathā corasije śāyayet puruṣaṃ vraṇe// </l>
                    <l xml:id="Su.4.2.37">[Su.4.2.37] chinnāṃ niḥśeṣataḥ śākhāṃ dagdhvā tailena buddhimān/ badhnīyāt kośabandhena prāptaṃ kāryaṃ ca ropaṇam// </l>
                    <l xml:id="Su.4.2.38">[Su.4.2.38] candanaṃ padmakaṃ rodhramutpalāni priyaṅgavaḥ/ haridrā madhukaṃ caiva payaḥ syādatra cāṣṭamam// </l>
                    <l xml:id="Su.4.2.39">[Su.4.2.39] tailamebhirvipakvaṃ tu pradhānaṃ vraṇaropaṇam/ candanaṃ karkaṭākhyā ca sahe māṃsyāhvayā+amṛtā// </l>
                    <l xml:id="Su.4.2.40">[Su.4.2.40] hareṇavo mṛṇālaṃ ca triphalā padmakotpale/ trayodaśāṅgaṃ trivṛtametadvā payasā+anvitam// </l>
                    <l xml:id="Su.4.2.41">[Su.4.2.41] tailaṃ vipakvaṃ sekārthe hitaṃ tu vraṇaropaṇe/ ata ūrdhvaṃ pravakṣyāmi bhinnānāṃ tu cikitsitam// </l>
                    <l xml:id="Su.4.2.42">[Su.4.2.42] bhinnaṃ netramakarmaṇyamabhinnaṃ lambate tu yat/ tanniveśya yathāsthānamavyāviddhasiraṃ śanaiḥ// </l>
                    <l xml:id="Su.4.2.43">[Su.4.2.43] pīḍayet pāṇinā samyak padmapattrāntareṇa tu/ tato+asya tarpaṇaṃ kāryaṃ nasyaṃ cānena sarpiṣā// </l>
                    <l xml:id="Su.4.2.44">[Su.4.2.44] ājaṃ ghṛtaṃ kṣīrapātraṃ madhukaṃ cotpalāni ca/ jīvakarṣabhakau caiva piṣṭvā sarpirvipācayet// </l>
                    <l xml:id="Su.4.2.45">[Su.4.2.45] sarvanetrābhighāte tu sarpiretat praśasyate/ udarānmedaso vartirnirgatā yasya dehinaḥ// </l>
                    <l xml:id="Su.4.2.46">[Su.4.2.46] kaṣāyabhasmamṛtkīrṇāṃ baddhvā sūtreṇa sūtravit/ agnitaptena śastreṇa chindyānmadhusamāyutam// </l>
                    <l xml:id="Su.4.2.47">[Su.4.2.47] baddhvā vraṇaṃ sujīrṇe+anne sarpiṣaḥ pānamiṣyate/ snehapānādṛte cāpi payaḥpānaṃ vidhīyate// </l>
                    <l xml:id="Su.4.2.48">[Su.4.2.48] śarkarāmadhuyaṣṭibhyāṃ lākṣayā vā śvadaṃṣṭrayā/ citrāsamanvitaṃ caiva rujādāhavināśanam// </l>
                    <l xml:id="Su.4.2.49">[Su.4.2.49] āṭopo maraṇaṃ vā syācchūlo vā+acchidyamānayā/ medogranthau tu yattailaṃ vakṣyate tacca yojayet// </l>
                    <l xml:id="Su.4.2.50">[Su.4.2.50] tvaco+atītya sirādīni bhittvā vā parihṛtya vā/ koṣṭhe pratiṣṭhitaṃ śalyaṃ kuryāduktānupadravān// </l>
                    <l xml:id="Su.4.2.51">[Su.4.2.51] tatrāntarlohitaṃ pāṇḍuṃ śītapādakarānanam/ śītocchvāsaṃ raktanetramānaddhaṃ ca vivarjayet// </l>
                    <l xml:id="Su.4.2.52">[Su.4.2.52] āmāśayasthe rudhire vamanaṃ pathyamucyate/ pakvāśayasthe deyaṃ ca virecanamasaṃśayam// </l>
                    <l xml:id="Su.4.2.53">[Su.4.2.53] āsthāpanaṃ ca niḥshehaṃ kāryamuṣṇairviśodhanaiḥ/ yavakolakulatthānāṃ niḥsnehena rasena ca// </l>
                    <l xml:id="Su.4.2.54">[Su.4.2.54] bhuñjītānnaṃ yavāgūṃ vā pibet saindhavasaṃyutām/ atiniḥsrutarakto vā bhinnakoṣṭhaḥ pibedasṛk// </l>
                    <l xml:id="Su.4.2.55">[Su.4.2.55] svamārgapratipannāstu yasya viṇmūtramārutāḥ/ vyupadravaḥ sa bhinne+api koṣṭhe jīvati mānavaḥ// </l>
                    <l xml:id="Su.4.2.56">[Su.4.2.56] abhinnamantraṃ niṣkrāntaṃ praveśyaṃ nānyathā bhavet/ pipīlikāśirograstaṃ tadapyeke vadanti tu// </l>
                    <l xml:id="Su.4.2.57">[Su.4.2.57] prakṣālya payasā digdhaṃ tṛṇśoṇitapāṃśubhiḥ/ praveśayet kṛttanakho ghṛtenāktaṃ śanaiḥ śanaiḥ// </l>
                    <l xml:id="Su.4.2.58">[Su.4.2.58] praveśayet kṣīrasiktaṃ śuṣkamatraṃ ghṛtāplutam/ aṅgulyā+abhimṛśet kaṇṭhaṃ jalenodvejayedapi// </l>
                    <l xml:id="Su.4.2.59">[Su.4.2.59] hastapādeṣu&amp; saṃgṛhya samutthāpya&amp; mahābalāḥ/ bhavatyantaḥpraveśastu yathā nirdhunuyustathā// </l>
                    <l xml:id="Su.4.2.60">[Su.4.2.60] tathā+antrāṇi viśantyantaḥ svāṃ kalāṃ pīḍayanti ca/ vraṇālpatvādbahutvādvā duṣpraveśaṃ bhavettu yat// </l>
                    <l xml:id="Su.4.2.61">[Su.4.2.61] tadāpāṭhya pramāṇena bhiṣagantraṃ parveśayet/ yathāsthānaṃ niveṣṭe ca vraṇaṃ sīvyedatandriyaḥ// </l>
                    <l xml:id="Su.4.2.62">[Su.4.2.62] sthānādapetamādatte prāṇān gupitameva vā/ veṣṭayitvā tu paṭṭena ghṛtasekaṃ pradāpayet// </l>
                    <l xml:id="Su.4.2.63">[Su.4.2.63] ghṛtaṃ pibet sukhoṣṇaṃ ca citrātailasamanvitam/ mṛdukriyārthaṃ śakṛto vāyoścādhaḥpravṛttaye// </l>
                    <l xml:id="Su.4.2.64">[Su.4.2.64] tatastailamidaṃ kuryādropaṇārthaṃ cikitsakaḥ/ tvaco+aśvakarṇadhavayormocakīmeṣaśṛṅgayoḥ// </l>
                    <l xml:id="Su.4.2.65">[Su.4.2.65] śallakyarjunayoścāpi vidāryāḥ kṣīriṇāṃ tathā/ balāmūlāni cāhṛtya tailametairvipācayet// </l>
                    <l xml:id="Su.4.2.66">[Su.4.2.66] vraṇaṃ saṃropayettena varṣamātraṃ yateta ca/ pādau nirastamuṣkasya jalena prokṣya cākṣiṇī// </l>
                    <l xml:id="Su.4.2.67">[Su.4.2.67] praveśya tunnasevanyā muṣkau sīvyettataḥ param/ kāryo gophaṇikābandhaḥ kaṭhyāmāveśya&amp; yantrakam// </l>
                    <l xml:id="Su.4.2.68">[Su.4.2.68] na kuryāt snehasekaṃ ca tena klidyati hi vraṇaḥ/ kālānusāryāgurvelājātīcandanapadmakaiḥ// </l>
                    <l xml:id="Su.4.2.69">[Su.4.2.69] śilādārvyamṛtātutthaistailaṃ kurvīta ropaṇam/ śiraso+apahṛte śalye bālavartiṃ niveśayet// </l>
                    <l xml:id="Su.4.2.70">[Su.4.2.70] bālavartyāmadattāyāṃ mastuluṅgaṃ vraṇāt sravet/ hanyādenaṃ tato vāyustasmādevamupācaret// </l>
                    <l xml:id="Su.4.2.71">[Su.4.2.71] vraṇe rohati caikaikaṃ śanairbālamapakṣipet/ gātrādapahṛte+anyasmāt snehavartiṃ praveśayet// </l>
                    <l xml:id="Su.4.2.72">[Su.4.2.72] kṛte niḥśoṇite cāpi vidhiḥ sadyaḥkṣate hitaḥ/ dūrābagāḍhāḥ sūkṣmāḥ syurye vraṇāstān viśoṇitān// </l>
                    <l xml:id="Su.4.2.73">[Su.4.2.73] kṛtvā sūkṣmeṇa netreṇa cakratailena tarpayet/ samaṅgāṃ rajanīṃ padmāṃ trivargaṃ tutthameva ca// </l>
                    <l xml:id="Su.4.2.74">[Su.4.2.74] viḍaṅgaṃ kaṭukāṃ pathyāṃ guḍūcīṃ sakarañjikām/ saṃhṛtya vipacet kāle tailaṃ ropaṇamuttamam// </l>
                    <l xml:id="Su.4.2.75">[Su.4.2.75] tālīśaṃ padmakaṃ māṃsī hareṇvagurucandanam/ haridre padmabījāni sośīraṃ madhukaṃ ca taiḥ// </l>
                    <l xml:id="Su.4.2.76">[Su.4.2.76] pakvaṃ sadyovraṇeṣūktaṃ tailaṃ ropaṇamuttamam/ kṣate kṣatavidhiḥ kāryaḥ piccite bhagnavadvidhiḥ// </l>
                    <l xml:id="Su.4.2.77">[Su.4.2.77] ghṛṣṭe rujo nigṛhyāśu cūrṇairupacaredvraṇam/ viśliṣṭadehaṃ patitaṃ mathitaṃ hatameva ca// </l>
                    <l xml:id="Su.4.2.78">[Su.4.2.78] vāsayettailapūrṇāyāṃ droṇyāṃ māṃsarasāśanam/ ayameva vidhiḥ kāryaḥ kṣīṇe marmahate tathā// </l>
                    <l xml:id="Su.4.2.79">[Su.4.2.79] ropaṇe saparīṣeke pāne ca vraṇināṃ sadā/ tailaṃ ghṛtaṃ vā saṃyojyaṃ śarīrartūnavekṣya hi// </l>
                    <l xml:id="Su.4.2.80">[Su.4.2.80] ghṛtāni yāni vakṣyāmi yatnataḥ pittavidradhau/ sadyovraṇeṣu deyāni tāni vaidyena jānatā// </l>
                    <l xml:id="Su.4.2.81">[Su.4.2.81] sadyaḥkṣatavraṇaṃ vaidyaḥ saśūlaṃ pariṣecayet/ sarpiṣā nātiśītena balātailena vā punaḥ// </l>
                    <l xml:id="Su.4.2.82">[Su.4.2.82] samaṅgāṃ rajanīṃ padmāṃ pathyāṃ tutthaṃ suvarcalām/ padmakaṃ rodhramadhukaṃ viḍaṅgāni hareṇukām// </l>
                    <l xml:id="Su.4.2.83">[Su.4.2.83] tālīśapatraṃ naladaṃ candanaṃ padmakeśaram/ mañjiṣṭhośīralākṣāśca kṣīriṇāṃ cāpi pallavān// </l>
                    <l xml:id="Su.4.2.84">[Su.4.2.84] priyālabījaṃ tindukyāstaruṇāni phalāni ca/ yathālābhaṃ samāhṛtya tailamebhirvipācayet// </l>
                    <l xml:id="Su.4.2.85">[Su.4.2.85] sadyovraṇānāṃ sarveṣāmaduṣṭānāṃ tu ropaṇam/ kaṣāyamadhurāḥ śītāḥ kriyāḥ snigdhāśca yojayet// </l>
                    <l xml:id="Su.4.2.86">[Su.4.2.86] sadyovraṇānāṃ saptāhaṃ paścāt pūrvoktamācaret/ duṣṭavraṇeṣu kartavyamūrdhvaṃ cādhaśca śodhanam// </l>
                    <l xml:id="Su.4.2.87">[Su.4.2.87] viśoṣaṇaṃ tathā++āhāraḥ śoṇitasya ca mokṣaṇam/ kaṣāyaṃ rājavṛkṣādau surasādau ca dhāvanam// </l>
                    <l xml:id="Su.4.2.88">[Su.4.2.88] tayoreva kaṣāyeṇa tailaṃ śodhanamiṣyate/ &amp;kṣārakalpena vā tailaṃ kṣāradravyeṣu sādhitam// </l>
                    <l xml:id="Su.4.2.89">[Su.4.2.89] dravantī cirabilvaśca dantī citrakameva ca/ pṛthvīkā nimbapatrāṇi kāsīsaṃ tutthameva ca// </l>
                    <l xml:id="Su.4.2.90">[Su.4.2.90] trivṛttejovatī nīlī haridre saindhavaṃ tilāḥ/ bhūmikadambaḥ suvahā śukākhyā lāṅgalāhvayā// </l>
                    <l xml:id="Su.4.2.91">[Su.4.2.91] naipālī jālinī caiva madayantī mṛgādanī/ sudhāmūrvārkakīṭāriharitālakarañjikāḥ// </l>
                    <l xml:id="Su.4.2.92">[Su.4.2.92] yathopapatti kartavyaṃ tailametaistu śodhanam/ ghṛtaṃ vā yadi vā prāptaṃ kalkāḥ saṃśodhanāstathā// </l>
                    <l xml:id="Su.4.2.93">[Su.4.2.93] saindhavatrivṛderaṇḍapatrakalkastu vātike/ trivṛddharidrāmadhukakalkaḥ paitte tilairyutaḥ// </l>
                    <l xml:id="Su.4.2.94">[Su.4.2.94] kaphaje tilatejohvādantīsvarjikacitrakāḥ/ duṣṭavraṇavidhiḥ kāryo &amp;mehakuṣṭhavraṇeṣvapi// </l>
                    <l xml:id="Su.4.2.95">[Su.4.2.95] ṣaḍvidhaḥ prāk pradiṣṭo yaḥ sadyovraṇaviniścayaḥ/ nātaḥ śakyaṃ paraṃ vaktumapi niścitavādibhiḥ// </l>
                    <l xml:id="Su.4.2.96">[Su.4.2.96] upasargairnipātaiśca tattu paṇḍitamāninaḥ/ kecit saṃyojya bhāṣante bahudhā mānagarvitāḥ// </l>
                    <l xml:id="Su.4.2.97">[Su.4.2.97] bahu tadbhāṣitaṃ teṣāṃ ṣaṭsveṣvevāvatiṣṭhate/ viśeṣā iva sāmānye ṣaṭtvaṃ tu paramaṃ matam// iti suśrutasaṃhitāyāṃ cikitsāsthāne sadyocraṇacikitsitaṃ nāma dvitīyo+adhyāyaḥ//2// </l>
                </div>
                <div n="3" type="adhyāyaḥ" xml:id="suśrutasaṃhitā-body-div-4-div-3">
                    <head xml:id="suśrutasaṃhitā-body-div-4-div-3-head">tṛtīyo+adhyāyaḥ/</head>
                    <l xml:id="Su.4.3.1">[Su.4.3.1] athāto bhagnānāṃ cikitsitaṃ vyākhyāsyāmaḥ// </l>
                    <l xml:id="Su.4.3.2">[Su.4.3.2] yathovāca bhagavān dhanvantariḥ// </l>
                    <l xml:id="Su.4.3.3">[Su.4.3.3] alpāśino+anātmavato jantorvātātmakasya ca/ upadravairvā juṣṭasya bhagnaṃ kṛcchreṇa sidhyati// </l>
                    <l xml:id="Su.4.3.4">[Su.4.3.4] lavaṇaṃ kaṭukaṃ kṣāramamlaṃ maithunamātapam/ vyāyāmaṃ ca na seveta bhagno rūkṣānnameva ca// </l>
                    <l xml:id="Su.4.3.5">[Su.4.3.5] śālirmāṃsarasaḥ kṣīraṃ sarpiryūṣaḥ satīnajaḥ/ bṛṃhaṇaṃ cānnapānaṃ syāddeyaṃ bhagnāya jānatā// </l>
                    <l xml:id="Su.4.3.6">[Su.4.3.6] madhūkodumbarāśvatthapalāśakakubhatvacaḥ/ vaṃśasarjavaṭānāṃ ca kuśārthamupasaṃharet// </l>
                    <l xml:id="Su.4.3.7">[Su.4.3.7] ālepanārthaṃ mañjiṣṭhāṃ madhukaṃ raktacandanam/ śatadhautaghṛtonmiśraṃ śālipiṣṭaṃ ca saṃharet// </l>
                    <l xml:id="Su.4.3.8">[Su.4.3.8] saptāhādatha saptāhāt saumyeṣvṛtuṣu bandhanam/ sādhāraṇeṣu kartavyaṃ pañcame pañcame+ahani// </l>
                    <l xml:id="Su.4.3.9">[Su.4.3.9] āgneyeṣu tryahātu kuryādbhagnadoṣavaśena vā/ tatrātiśithilaṃ baddhe sandhisthairyaṃ na jāyate// </l>
                    <l xml:id="Su.4.3.10">[Su.4.3.10] gāḍhenāpi tvagādīnāṃ śopho ruk pāka eva ca/ tasmāt sādhāraṇaṃ bandhaṃ bhagne śaṃsanti tadvidaḥ// </l>
                    <l xml:id="Su.4.3.11">[Su.4.3.11] nyagrodhādikaṣāyaṃ tu suśītaṃ pariṣecane/ pañcamūlīvipakvaṃ tu kṣīraṃ kuryāt savedane// </l>
                    <l xml:id="Su.4.3.12">[Su.4.3.12] sukhoṣṇamavacāryaṃ vā cakratailaṃ vijānatā/ vibhajya kālaṃ doṣaṃ ca doṣaghnauṣadhasaṃyutam// </l>
                    <l xml:id="Su.4.3.13">[Su.4.3.13] pariṣekaṃ pradehaṃ ca vidadhyācchītameva ca/ gṛṣṭikṣīraṃ sasarpiṣkaṃ madhurauṣadhasādhitam// </l>
                    <l xml:id="Su.4.3.14">[Su.4.3.14] śītalaṃ lākṣayā yuktaṃ prātarbhagnaḥ pibennaraḥ/ savraṇasya tu bhagnasya vraṇaṃ sarpirmadhūttaraiḥ// </l>
                    <l xml:id="Su.4.3.15">[Su.4.3.15] pratisārya kaṣāyaistu śeṣaṃ bhagnavadācaret/ prathame vayasi tvevaṃ bhagnaṃ sukaramādiśet// </l>
                    <l xml:id="Su.4.3.16">[Su.4.3.16] alpadoṣasya jantostu kāle ca śiśirātmake/ prathame vayasi tvevaṃ māsāt sandhiḥ sthiro bhavet// </l>
                    <l xml:id="Su.4.3.17">[Su.4.3.17] madhyame dviguṇāt kālāduttare triguṇāt smṛtaḥ/ avanāmitamunnahyedunnataṃ cavapīḍayet// </l>
                    <l xml:id="Su.4.3.18">[Su.4.3.18] āñchedatikṣiptamadho gataṃ copari vartayet/ āñchanaiḥ pīḍanaiścaiva saṅgepairbandhanaistathā// </l>
                    <l xml:id="Su.4.3.19">[Su.4.3.19] sandhīñcharīre sarvāṃstu calānapyacalānapi/ etaistu sthāpanopāyaiḥ sthāpayenmatimān bhiṣak// </l>
                    <l xml:id="Su.4.3.20">[Su.4.3.20] utpiṣṭamatha viśliṣṭaṃ sandhiṃ vaidyo na ghaṭṭayet/ tasya śītān parīṣekān pradehāṃścāvacārayet// </l>
                    <l xml:id="Su.4.3.21">[Su.4.3.21] abhighāte hṛte sandhiḥ svāṃ yāti prakṛtiṃ punaḥ/ ghṛtadigdhena paṭṭena veṣṭayitvā yathāvidhi// </l>
                    <l xml:id="Su.4.3.22">[Su.4.3.22] paṭṭopari kuśān dattvā yathāvadvandhamācaret/ pratyaṅgabhagnasya vidhirata ūrdhvaṃ pravakṣyate// </l>
                    <l xml:id="Su.4.3.23">[Su.4.3.23] nakhasandhiṃ samutpiṣṭaṃ raktānugatamārayā/ avamathya srute rakte śālipiṣṭena lepayet// </l>
                    <l xml:id="Su.4.3.24">[Su.4.3.24] bhagnāṃ vā sandhimuktāṃ vā sthāpayitvā+aṅgulīṃ samām/ aṇunā++āveṣṭya paṭṭena ghṛtasekaṃ pradāpayet// </l>
                    <l xml:id="Su.4.3.25">[Su.4.3.25] abhyajya sapiṣā pādaṃ talabhagnaṃ kuśottaram/ vastrapaṭṭena badhnīyānna ca vyāyāmamācaret// </l>
                    <l xml:id="Su.4.3.26">[Su.4.3.26] abhyajyāyāmayejjaṅghāmūruṃ ca susamāhitaḥ/ dattvā vṛkṣatvacaḥ śītā vastrapaṭṭena veṣṭayet// </l>
                    <l xml:id="Su.4.3.27">[Su.4.3.27] matimāṃścakrayogena hyāñchedūrvasthi nirgatam/ sphuṭitaṃ piccitaṃ cāpi badhnīyāt pūrvavadbhiṣak// </l>
                    <l xml:id="Su.4.3.28">[Su.4.3.28] āñchedūrdhvamadho vā+api kaṭibhagnaṃ tu mānavam/ tataḥ sthānasthite saṃdhau bastibhiḥ samupācaret// </l>
                    <l xml:id="Su.4.3.29">[Su.4.3.29] parśukāsvatha bhagnāsu ghṛtābhyaktasya tiṣṭhataḥ/ dakṣiṇāsvathavā vāmāsvanumṛjya nibandhanīḥ// </l>
                    <l xml:id="Su.4.3.30">[Su.4.3.30] tataḥ kavalikāṃ dattvā veṣṭayet susamāhitaḥ/ tailapūrṇe kaṭāhe vā droṇyāṃ vā śāyayennaram// </l>
                    <l xml:id="Su.4.3.31">[Su.4.3.31] musalenotkṣipet kakṣāmaṃsasandhau visaṃhate/ sthānasthitaṃ ca badhnīyāt svastikena vicakṣaṇaḥ// </l>
                    <l xml:id="Su.4.3.32">[Su.4.3.32] kaurparaṃ tu tathā sandhimaṅguṣṭhenānumārjayet/ anumṛjya tataḥ sandhiṃ pīḍayet kūrparāccyutam// </l>
                    <l xml:id="Su.4.3.33">[Su.4.3.33] prasāryākuñcayeccainaṃ snehasekaṃ ca dāpayet/ evaṃ jānuni gulphe ca maṇibandhe ca kārayet// </l>
                    <l xml:id="Su.4.3.34">[Su.4.3.34] ubhe tale same kṛtvā talabhagnasya dehinaḥ/ badhnīyādāmatailena pariṣekaṃ ca kārayet// </l>
                    <l xml:id="Su.4.3.35">[Su.4.3.35] &amp;mṛtpiṇḍaṃ dhārayet pūrvaṃ lavaṇaṃ ca tataḥ param/ haste jātabale cāpi kuryāt pāṣāṇadhāraṇam// </l>
                    <l xml:id="Su.4.3.36">[Su.4.3.36] sannamunnamayet svinnamakṣakaṃ musalena tu/ tathonnataṃ pīḍayecca badhnīyādgāḍhameva ca// </l>
                    <l xml:id="Su.4.3.37">[Su.4.3.37] ūruvaccāpi kartavyaṃ bāhubhagnacikitsitam/ grīvāyāṃ tu vivṛttāyāṃ praviṣṭāyāmadho+api vā// </l>
                    <l xml:id="Su.4.3.38">[Su.4.3.38] avaṭāvatha hanvośca pragṛhyonnamayennaram/ tataḥ kuśāṃ samaṃ dattvā vastrapaṭṭena veṣṭayet// </l>
                    <l xml:id="Su.4.3.39">[Su.4.3.39] uttānaṃ śāyayeccainaṃ saptarātramatandriyaḥ/ hanvasthinī samānīya hanusandhau visaṃhate// </l>
                    <l xml:id="Su.4.3.40">[Su.4.3.40] svedayitvā sthiten samyak pañcāṅgīṃ vitaredbhiṣak/ vātaghnamadhuraiḥ sarpiḥ siddhaṃ nasye ca pūjitam// </l>
                    <l xml:id="Su.4.3.41">[Su.4.3.41] abhagnāṃścalitān dantān saraktānavapīḍayet/ taruṇasya manuṣyasya śītairālepayedvahiḥ// </l>
                    <l xml:id="Su.4.3.42">[Su.4.3.42] siktvā+ambubhistataḥ śītaiḥ sandhānīyairupācaret/ utpalasya ca nālena kṣīrapānaṃ vidhīyate// </l>
                    <l xml:id="Su.4.3.43">[Su.4.3.43] jīrṇasya tu manuṣyasya varjayeccalitān dvijān/ nāsāṃ sannāṃ vivṛttāṃ vā ṛjvīṃ kṛtvā śalākayā// </l>
                    <l xml:id="Su.4.3.44">[Su.4.3.44] pṛthaṅnasikayornāḍyau dvimukhyau saṃpraveśayet/ tataḥ paṭṭena saṃveṣṭya ghṛtasekaṃ pradāpayet// </l>
                    <l xml:id="Su.4.3.45">[Su.4.3.45] bhagnaṃ karṇaṃ tu badhnīyāt samaṃ kṛtvā ghṛtaplutam/ sadyaḥkṣatavidhānaṃ ca tataḥ pañcāt samācaret// </l>
                    <l xml:id="Su.4.3.46">[Su.4.3.46] mastuluṅgādvinā&amp; bhinne kapāle madhusarpiṣī/ dattvā tato nibadhnīyāt saptāhaṃ ca pibedghṛtam// </l>
                    <l xml:id="Su.4.3.47">[Su.4.3.47] patanādabhighātādvā śūnamaṅgaṃ yadakṣatam/ śītān pradehān sekāṃśca bhiṣak tasyāvacārayet// </l>
                    <l xml:id="Su.4.3.48">[Su.4.3.48] atha jaṅghorubhagnānāṃ kapāṭaśayanaṃ hitam/ kīlakā bandhanārthaṃ ca pañca kāryā vijānatā// </l>
                    <l xml:id="Su.4.3.49">[Su.4.3.49] yathā na calanaṃ tasya bhagnasya kriyate tathā/ sandherubhayato dvau dvau tale caikaśca kīlakaḥ// </l>
                    <l xml:id="Su.4.3.50">[Su.4.3.50] śroṇyāṃ vā pṛṣṭhavaṃśe vā vakṣasyakṣakayostathā/ bhagnasandhivimokṣeṣu vidhimenaṃ samācaret// </l>
                    <l xml:id="Su.4.3.51">[Su.4.3.51] sandhīṃściravimuktāṃstu snigdhān svinnān mṛdūkṛtān/ uktairvidhānairbuddhyā ca samyak prakṛtimānayet// </l>
                    <l xml:id="Su.4.3.52">[Su.4.3.52] kāṇḍabhagne prarūḍhe tu viṣamolbaṇasaṃhite/ āpothya samayedbhagnaṃ tato bhagnavadācaret// </l>
                    <l xml:id="Su.4.3.53">[Su.4.3.53] kalpayennirgataṃ śuṣkaṃ vraṇānte+asthi samāhitaḥ/ sandhyante vā kriyāṃ kuryāt savraṇe vraṇabhagnavat// </l>
                    <l xml:id="Su.4.3.54">[Su.4.3.54] ūrdhvakāye tu bhagnānāṃ mastiṣkyaṃ karṇapūraṇam/ ghṛtapānaṃ hitaṃ nasyaṃ praśākhāsvanuvāsanam// </l>
                    <l xml:id="Su.4.3.55">[Su.4.3.55] ata ūrdhvaṃ pravakṣyāmi tailaṃ bhagnaprasādhakam/ rātrau rātrau tilān kṛṣṇān vāsayedasthire jale// </l>
                    <l xml:id="Su.4.3.56">[Su.4.3.56] divā divā śoṣayitvā gavāṃ kṣīreṇa bhāvayet/ tṛtīyaṃ saptarātraṃ tu bhāvayenmadhukāmbunā// </l>
                    <l xml:id="Su.4.3.57">[Su.4.3.57] tataḥ kṣīraṃ punaḥ pītān suśuṣkāṃścūrṇayedbhiṣak/ kākolyādiṃ sayaṣṭyāhvaṃ mañjiṣṭhāṃ sārivāṃ tathā// </l>
                    <l xml:id="Su.4.3.58">[Su.4.3.58] kuṣṭhaṃ sarjarasaṃ māṃsīṃ suradāru sacandanam/ śatapuṣpāṃ ca saṃcūrṇya tilacūrṇena yojayet// </l>
                    <l xml:id="Su.4.3.59">[Su.4.3.59] pīḍanārthaṃ ca kartavyaṃ sarvagandhaśṛtaṃ payaḥ/ caturguṇena payasā tattailaṃ vipacedbhiṣak// </l>
                    <l xml:id="Su.4.3.60">[Su.4.3.60] elāmaṃśumatīṃ patraṃ jīvakaṃ tagaraṃ tathā/ rodhraṃ prapauṇḍarīkaṃ ca tathā kālānusāri(vā)ṇam// </l>
                    <l xml:id="Su.4.3.61">[Su.4.3.61] saireyakaṃ kṣīraśuklāmanantāṃ samadhūlikām/ piṣṭvā śṛṅgāṭakaṃ caiva pūrvoktānyauṣadhāni ca// </l>
                    <l xml:id="Su.4.3.62">[Su.4.3.62] ebhistadvipacettailaṃ śāstravinmṛdunā+agninā/ etattailaṃ sadā pathyaṃ bhagnānāṃ sarvakarmasu// </l>
                    <l xml:id="Su.4.3.63">[Su.4.3.63] ākṣepake pakṣaghāte tāluśoṣe tathā+ardite/ manyāstambhe śiroroge karṇaśūle hanugrahe// </l>
                    <l xml:id="Su.4.3.64">[Su.4.3.64] bādhirye timire caiva ye ca strīṣu kṣayaṃ gatāḥ/ pathyaṃ pāne tathā+abhyaṅge nasye bastiṣu bhojane&amp;// </l>
                    <l xml:id="Su.4.3.65">[Su.4.3.65] grīvāskandhorasāṃ vṛddhiramunaivopajāyate/ mukhaṃ ca padmapratimaṃ sasugandhisamīraṇam// </l>
                    <l xml:id="Su.4.3.66">[Su.4.3.66] gandhatailamidaṃ nāmnā sarvavātavikāranut/ rājārhametat kartavyaṃ rājñāmeva vicakṣaṇaiḥ// </l>
                    <l xml:id="Su.4.3.67">[Su.4.3.67] trapuṣākṣpriyālānāṃ tailāni madhuraiḥ saha/ vasāṃ dattvā yathālābhaṃ kṣīre daśaguṇe pacet// </l>
                    <l xml:id="Su.4.3.68">[Su.4.3.68] snehottamamidaṃ cāśu kuryādbhagnaprasādhanam/ pānābhyañjananasyeṣu bastikarmaṇi secane// </l>
                    <l xml:id="Su.4.3.69">[Su.4.3.69] bhagnaṃ naiti yathāpākaṃ prayateta tathā bhiṣak/ pakvamāṃsasirāsnāyu taddhi kṛcchreṇa sidhyati// </l>
                    <l xml:id="Su.4.3.70">[Su.4.3.70] bhagnaṃ sandhimanāviddhamahīnāṅgamanulbaṇam/ sukhaceṣṭāpracāraṃ ca saṃhitaṃ samyagādiśet// iti suśrutasaṃhitāyāṃ cikitsāsthāne bhagnacikitsitaṃ nāma tṛtīyo+adhyāyaḥ//3// </l>
                </div>
                <div n="4" type="adhyāyaḥ" xml:id="suśrutasaṃhitā-body-div-4-div-4">
                    <head xml:id="suśrutasaṃhitā-body-div-4-div-4-head">caturtho+adhyāyaḥ/</head>
                    <l xml:id="Su.4.4.1">[Su.4.4.1] athāto bātavyādhicikitsitaṃ vyākhyāsyāmaḥ// </l>
                    <l xml:id="Su.4.4.2">[Su.4.4.2] yathovāca bhagavān dhanvantariḥ// </l>
                    <l xml:id="Su.4.4.3">[Su.4.4.3] āmāśayagate vāte cchardayitvā yathākramam/ deyaḥ ṣaḍdharaṇo yogaḥ saptarātraṃ sukhāmbunā// </l>
                    <l xml:id="Su.4.4.4">[Su.4.4.4] citrakendrayave pāṭhā kaṭukā+ativiṣā+abhayā/ vātavyādhipraśamano yogaḥ ṣaḍdharaṇaḥ smṛtaḥ// </l>
                    <l xml:id="Su.4.4.5">[Su.4.4.5] pakvāśayagate cāpi deyaṃ snehavirecanam/ bastayaḥ śodhanīyāśca prāśāśca lavaṇottarāḥ// </l>
                    <l xml:id="Su.4.4.6">[Su.4.4.6] kāryo bastigate cāpi vidhirbastiviśodhanaḥ/ śrotrādiṣu prakupite kāryaścānilahā kramaḥ// </l>
                    <l xml:id="Su.4.4.7">[Su.4.4.7] snehābhyaṅgopanāhāśca mardanālepanāni ca/ tvaṅmāṃsāsṛksirāprāpte kuryāt cāsṛgvimokṣaṇam// </l>
                    <l xml:id="Su.4.4.8">[Su.4.4.8] snehopanāhāgnikarmabandhanonmardanāni ca/ snāyusandhyasthisaṃprāpte kuryādvāyāvatandritaḥ// </l>
                    <l xml:id="Su.4.4.9">[Su.4.4.9] niruddhe+asthani vā vāyau pāṇimanthena &amp;dārite/ nāḍīṃ dattvā+asthani bhiṣak cūṣayetpavanaṃ balī// </l>
                    <l xml:id="Su.4.4.10">[Su.4.4.10] śukraprāpte+anile kāryaṃ śukradoṣacikitsitam/ avagāhakuṭīkarṣūprastarābhyaṅgabastibhiḥ// </l>
                    <l xml:id="Su.4.4.11">[Su.4.4.11] jayet sarvāṅgajaṃ vātaṃ sirāmokṣaiśca buddhimān/ ekāṅgagaṃ ca matimāñchṛṅgaiścāvasthitaṃ jayet// </l>
                    <l xml:id="Su.4.4.12">[Su.4.4.12] balāsapittaraktaistu saṃsṛṣṭamavirodhibhiḥ/ suptivāte tvasṛṅmokṣaṃ kuryāttu bahuśo bhiṣak// </l>
                    <l xml:id="Su.4.4.13">[Su.4.4.13] dihyācca lavaṇāgāradhūmaistailasamanvitaiḥ/ pañcamūlīśṛtaṃ kṣīraṃ phalāmlo rasa eva ca// </l>
                    <l xml:id="Su.4.4.14">[Su.4.4.14] susnigdho dhanyayūṣo vā hito vātavikāriṇām/ kākolyādiḥ savātaghnaḥ sarvāmladravyasaṃyutaḥ// </l>
                    <l xml:id="Su.4.4.15">[Su.4.4.15] sānūpaudakamāṃsastu sarvasnehasamanvitaḥ/ sukhoṣṇaḥ spaṣṭalavaṇaḥ sālvaṇaḥ parikīrtitaḥ// </l>
                    <l xml:id="Su.4.4.16">[Su.4.4.16] tenopanāhaṃ kurvīta sarvadā vātarogiṇām/ kuñcyamānaṃ rujārtaṃ vā gātraṃ stabdhamathāpi vā// </l>
                    <l xml:id="Su.4.4.17">[Su.4.4.17] gāḍhaṃ paṭṭairnibadhnīyāt kṣaumakārpāsikaurṇikaiḥ/ biḍālanakulondrāṇāṃ carmagoṇyāṃ mṛgasya vā// </l>
                    <l xml:id="Su.4.4.18">[Su.4.4.18] praveśayedvā svabhyaktaṃ sālvaṇenopanāhitam/ skandhavakṣastrikaprāptaṃ vāyuṃ manyāgataṃ tathā// </l>
                    <l xml:id="Su.4.4.19">[Su.4.4.19] vamanaṃ hanti nasyaṃ ca kuśalena prayojitam/ śirogataṃ śirobastirhanti vā+asṛgvimokṣaṇam// </l>
                    <l xml:id="Su.4.4.20">[Su.4.4.20] snehaṃ mātrāsahasraṃ tu dhārayettatra yogataḥ/ sarvāṅgatamekāṅgasthitaṃ vā+api samīraṇam// </l>
                    <l xml:id="Su.4.4.21">[Su.4.4.21] ruṇaddhi kevalo bastirvāyuvegamivācalaḥ/ snehasvedastathā+abhyaṅgo bastiḥ snehavirecanam// </l>
                    <l xml:id="Su.4.4.22">[Su.4.4.22] śirobastiḥ śiraḥsneho dhūmaḥ snaihika eva ca/ sukhoṣṇaḥ snehagaṇḍūṣo nasyaṃ snaihikameva ca// </l>
                    <l xml:id="Su.4.4.23">[Su.4.4.23] rasāḥ kṣīrāṇi māṃsāni snehāḥ snehānvitaṃ ca yat/ bhojanāni phalāmlāni snigdhāni lavaṇāni ca// </l>
                    <l xml:id="Su.4.4.24">[Su.4.4.24] sukhoṣṇāśca parīṣekāstathā saṃvāhanāni ca/ kuṅkumāgurupatrāṇi kuṣṭhailātagarāṇi ca// </l>
                    <l xml:id="Su.4.4.25">[Su.4.4.25] kauśeyaurṇikaraumāṇi kārpāsāni gurūṇi ca/ nivātātapayuktāni tathā garbhagṛhāṇi ca// </l>
                    <l xml:id="Su.4.4.26">[Su.4.4.26] mṛdvī śayyā+agnisaṃtāpo brahmacaryaṃ tathaiva ca/ samāsenaivamādīni yojyānyanilarogiṣu// </l>
                    <l xml:id="Su.4.4.27">[Su.4.4.27] trivṛddantīsuvarṇakṣīrīsaptalāśaṅkhinītriphalāviḍaṅgānāmakṣasamāḥ &amp;bhāgāḥ, bilvamātraḥ kalkastilvakamūlakampillakayoḥ, triphalārasadadhipātre dve dve, ghṛtapātramekaṃ, tadaikadhyaṃ saṃsṛjya vipacet; tilvakasarpiretat snehavirecanamupadiśanti vātarogiṣu/ tilvakavidhirevāśokaramyakayordraṣṭavyaḥ// </l>
                    <l xml:id="Su.4.4.28">[Su.4.4.28] tilaparipīḍanopakaraṇakāṣṭhānyāhṛtyānalpakālaṃ tailaparipītānyaṇūni khaṇḍaśaḥ kalpayitvā+avakṣudya mahati kaṭāhe pānīyenābhiplāvya kvāthayet, tataḥ snehamambupṛṣṭhādyadudeti tat sarakapāṇyoranyatareṇādāya vātaghnauṣadhapratīvāpaṃ snehapākakalpena vipacet, etadaṇutailamupadiśanti vātarogiṣu; aṇubhyastailadravyebhyo niṣpādyata ityaṇutailam// </l>
                    <l xml:id="Su.4.4.29">[Su.4.4.29] atha mahāpañcamūlakāṣṭhairbahubhiravadahyāvanipradeśamasitamuṣitamekarātramupaśānte+agnāvapohya bhasma nivṛttāṃ bhūmiṃ vidārigandhādisiddhena tailaghaṭaśatena tulyapayasā+abhiṣicyaikarātramavasthāpya tato yāvatī mṛttikā snigdhā syāttāmādāyoṣṇodakena mahati kaṭāhe+abhyāsiñcet, tatra yattailamuttiṣṭhettat pāṇibhyāṃ paryādāya svanuguptaṃ nidadhyāt; tatastailaṃ vātaharauṣadhakvāthamāṃsarasakṣīrāmlabhāgasahasreṇa sahasrapākaṃ vipacedyāvatā kālena śaknuyāt paktuṃ, prativāpaścātra haimavatā dakṣiṇāpathagāśca gandhā vātaghnāni ca, tasmin sidhyati śaṅkhānādhmāpayeddundubhīnāghātayecchatraṃ dhārayedbālavyajanaiśca vījayedbrāhmaṇasahasraṃ bhojayet, tat sādhu siddhamavatārya sauvarṇe rājate mṛnmaye vā pātre svanuguptaṃ nidadhyāt, tadetat sahasrapākamaprativāravīryaṃ rājārhaṃ tailam; evaṃ bhāgaśatavipakvaṃ śatapākam// </l>
                    <l xml:id="Su.4.4.30">[Su.4.4.30] gandharvahastamuṣkakanaktamālāṭarūṣakapūtīkāragvadhacitrakādīnāṃ patrāṇyārdrāṇi lavaṇena sahodūkhale+avakṣudya snehaghaṭe prakṣipyāvalipya gośakṛdbhirdāhayet; etatpatralavaṇamupadiśanti vātarogeṣu// </l>
                    <l xml:id="Su.4.4.31">[Su.4.4.31] evaṃ snuhīkāṇḍavārtākuśigrulavaṇāni saṃkṣudya ghaṭaṃ pūrayitvā sarpistailavasāmajjabhiḥ prakṣipyāvalipya gośakṛdbhirdāhayet; etat snehalavaṇamupadiśanti vātarogeṣu/(iti kāṇḍalavaṇam)// </l>
                    <l xml:id="Su.4.4.32">[Su.4.4.32] gaṇḍīrapalāśakuṭajabilvārkasnuhyapāmārgapāṭalāpāribhadrakanādeyīkṛṣṇagandhānīpanimbanirdahanyaṭarūṣakanaktamālakapūtikabṛhatīkaṇṭakārikābhallātakeṅgudīvaijayantīkadalībāṣpadvayekṣurakendravāruṇīśvetamokṣakāśokā&amp; ityevaṃ vargaṃ samūlapatraśākhamārdramāhṛtya lavaṇena saha saṃsṛjya pūrvavaddagdhvā kṣārakalpena parisrāvya vipacet, prativāpaścātra hiṅgvādibhiḥ pippalyādibhirvā/ ityetat kalyāṇakalavaṇaṃ vātarogagulmaplīhāgniṣaṅgājīrṇārśo+arocakārtānāṃ kāsādibhiḥ kṛmibhirupadrutānāṃ copadiśanti pānabhojaneṣvapīti// </l>
                    <l xml:id="Su.4.4.33">[Su.4.4.33] bhavati cātra viṣyandanāduṣṇabhāvāddoṣāṇāṃ ca vipācanāt/ saṃskārapācanāccedaṃ vātarogeṣu śasyate// iti śrīsuśrutasaṃhitāyāṃ cikitsāsthāne vātavyādhicikitsitaṃ nāma caturtho+adhyāyaḥ//4// </l>
                </div>
                <div n="5" type="adhyāyaḥ" xml:id="suśrutasaṃhitā-body-div-4-div-5">
                    <head xml:id="suśrutasaṃhitā-body-div-4-div-5-head">pañcamo+adhyāyaḥ/</head>
                    <l xml:id="Su.4.5.1">[Su.4.5.1] athāto mahāvātavyādhicikitsitaṃ vyākhyāsyāmaḥ// </l>
                    <l xml:id="Su.4.5.2">[Su.4.5.2] yathovāca bhagavān dhanvantariḥ// </l>
                    <l xml:id="Su.4.5.3">[Su.4.5.3] dvividhaṃ vātaśoṇitamuttānamavagāḍhaṃ cetyeke bhāṣante; tattu na samyak, taddhi kuṣṭhavaduttānaṃ bhūtvā kālāntareṇāvagāḍhībhavati, tasmānna dvividham// </l>
                    <l xml:id="Su.4.5.4">[Su.4.5.4] tatra balavadvigrahādibhiḥ prakupitasya vāyorgurūṣṇādhyaśanaśīlasya praduṣṭaṃ śoṇitaṃ mārgamāvṛtya vātena sahaikībhūtaṃ yugapadvātaraktanimittāṃ vedanāṃ janayatīti vātaraktam/ tattu pūrvaṃ hastapādayoravasthānaṃ kṛtvā paścāddehaṃ vyāpnoti/ tasya pūrvarūpāṇitodadāhakaṇḍūśophastambhatvakpāruṣyasirāsnāyudhamanīspandanasakthidaurbalyāni śyāvāruṇamaṇḍalotpattiścākasmāt pāṇipādatalāṅguligulphamaṇibandhaprabhṛtiṣu, tatrāpratikāriṇo+apacāriṇaśca rogo vyaktataraḥ, tasya lakṣaṇamuktaṃ; tatrāpratikāriṇo vaikalyaṃ bhavati// </l>
                    <l xml:id="Su.4.5.5">[Su.4.5.5] bhavati cātra prayaśaḥ sukumārāṇāṃ mithyāhāravihāriṇām/ sthūlānāṃ sukhināṃ cāpi vātaraktaṃ prakupyati// </l>
                    <l xml:id="Su.4.5.6">[Su.4.5.6] tatra prāṇamāṃsakṣayapipāsājvaramūrcchāśvāsakāsastambhārocakāvipākavisaraṇasaṃkocanairanupadrutaṃ balavantamātmavantamupakaraṇavantaṃ copakramet// </l>
                    <l xml:id="Su.4.5.7">[Su.4.5.7] tatra ādāveva bahuvātarūkṣamlānāṅgādṛte mārgāvaraṇādduṣṭaśoṇitamasakṛdalpālpamavasiñcedvātakopabhayāt/ tato vamanādibhirupakramairupapādya pratisaṃsṛṣṭabhaktaṃ vātaprabale purāṇaghṛtaṃ pāyayet/ ajākṣīraṃ vā+ardhatailaṃ madhukākṣayayuktaṃ, śṛgālavinnāsiddhaṃ vā śarkarāmadhumadhuraṃ, śuṇṭhīśṛṅgāṭakakaśerukasiddhaṃ vā, śyāmārāsnāsuṣavīśṛgālavinnāpīluśatāvarīśvadaṃṣṭrādvipañcamūlīsiddhaṃ vā/ dvipañcamūlīkvāthāṣṭaguṇasiddhena payasā madhukameṣaśṛṅgīśvadaṃṣṭrāsaralabhadradāruvacāsurabhikalkapratīvāpaṃ tailaṃ pācayitvā pānādiṣūpayuñjīta, śatāvarīmayūrakakiṇihyajamodāmadhukakṣīravidārībalātibalātṛṇapañcamūlīkvāthasiddhaṃ vā kākolyādiprativāpaṃ, balātailaṃ śatapākaṃ veti/ vātaharamūlasiddhena ca payasā pariṣecanamamlairvā kurvīta/ yavamadhukairaṇḍatilavarṣābhūbhirvā pradehaḥ kāryaḥ/ tatra cūrṇiteṣu yavagodhūmatilamudgamāṣeṣu pratyekaśaḥ kākolīkṣīrakākolījīvakarṣabhakabalātibalābisamṛṇālaśṛgālavinnāmeṣaśṛṅgīpriyālaśarkarākaśerukasurabhivacākalkamiśreṣūpanāhārthaṃ sarpistailavasāmajjadugdhasiddhāḥ pañca pāyasā vyākhyātāḥ, snaihikaphalasārotkārikā vā, cūrṇiteṣu yavagodhūmatilamudgamāṣeṣu matsyapiśitaveśavāro vā, balvapeśikātagaradevadārusaralārāsnāhareṇukuṣṭhaśatapuṣpailāsurādadhimastuyukta upanāhaḥ, mātuluṅgāmlasaindhavaghṛtamiśraṃ madhuśigrumūlamālepastilakalko veti vātaprabale// </l>
                    <l xml:id="Su.4.5.8">[Su.4.5.8] pittaprabale drākṣārevatakaṭphalapayasyāmadhukacandanakāśmaryakaṣāyaṃ śarkarāmadhumadhuraṃ pāyayet, śatāvarīmadhukapaṭolatriphalākaṭurohiṇīkaṣāyaṃ&amp;, guḍūcīkaṣāyaṃ vā, pittajvaraharaṃ vā candanādikaṣāyaṃ śarkarāmadhumadhuraṃ, madhuratiktakaṣāyasiddhaṃ vā sarpiḥ; bisamṛṇālabhadraśriyapadmakakaṣāyeṇārdhakṣīreṇa pariṣekaḥ, kṣīrekṣurasairmadhukaśarkarātaṇḍulodakairvā drākṣekṣukaṣāyamiśrairvā mastumadyadhānyāmlaiḥ; jīvanīyasiddhena vā sarpiṣā+abhyaṅgaḥ, śatadhautaghṛtena vā, kākolyādikalkakaṣāyavipakvena vā sarpiṣā; śāliṣaṣṭikanalavañjulatālīsaśṛṅgāṭakagaloḍyagaurīgairikaśaivalapadmakapadmapatraprabhṛtibhirdhānyāmlapiṣṭaiḥ pradeho ghṛtamiśraḥ, vātaprabale+apyeṣa sukhoṣṇaḥ pradehaḥ kāryaḥ// </l>
                    <l xml:id="Su.4.5.9">[Su.4.5.9] raktaprabale+apyevaṃ, bahuśaśca śoṇitamavasecayet, śītatamāśca pradehāḥ kāryā iti// </l>
                    <l xml:id="Su.4.5.10">[Su.4.5.10] śleṣmaprabale tvāmalakaharidrākaṣāyaṃ madhumadhuraṃ pāyayet, triphalākaṣāyaṃ &amp;vā; madhukaśṛṅgaveraharītakītiktarohiṇīkalkaṃ vā sakṣaudraṃ, mūtratoyayoranyatareṇa guḍaharītakīṃ vā bhakṣayet; tailamūtrakṣārodakasurāśuktakaphaghnauṣadhaniḥkvāthaiśca pariṣekaḥ, āragvadhādikaṣāyairvoṣṇaiḥ; mastumūtrasurāśuktamadhukasārivāpadmakasiddhaṃ vā ghṛtamabhyaṅgaḥ; tilasarṣapātasīyavacūrṇāni śleṣmātakakapitthamudhuśigrumiśrāṇi kṣāramūtrapiṣṭāni pradehaḥ; śvetasarṣapakalkaḥ, tilāśvagandhākalkaḥ, priyālaselukapitthakalkaḥ, madhuśigrupunarnavākalkaḥ, vyoṣatiktāpṛthakparṇībṛhatīkalka ityeteṣāṃ pañca pradehāḥ sukhoṣṇāḥ kṣārodakapiṣṭāḥ, śāliparṇī pṛśniparṇī bṛhatyau vā kṣīrapiṣṭāstarpaṇamiśrāḥ// </l>
                    <l xml:id="Su.4.5.11">[Su.4.5.11] saṃsarge sannipāte ca kriyāpathamuktaṃ miśraṃ kuryāt// </l>
                    <l xml:id="Su.4.5.12">[Su.4.5.12] sarveṣu ca guḍaharītakīmāseveta; pippalīrvā kṣīrapiṣṭā vāripiṣṭā vā pañcābhivṛddhyā daśābhivṛddhyā vā pibet kṣīraudanāhāro daśarātraṃ, bhūyaścāpakarṣayet, evaṃ yāvat pañca daśa veti; tadetat pippalīvardhamānakaṃ vātaśoṇitaviṣamajvarārocakapāṇḍurogaplīhodarārśaḥkāsaśvāsaśophaśoṣāgnisādahṛdrogodarāṇyapahanti; jīvanīyapratīvāpaṃ sarpiḥ payasā pācayitvā+abhyajyāt; sahāsahadevācandanamūrvāmustāpriyālaśatāvarīkaśerupadmakamadhukaśatapuṣpāvidārīkuṣṭhāni kṣīrapiṣṭaḥ pradeho ghṛtamaṇḍayuktaḥ, saireyakāṭarūṣakabalātibalājīvantīsuṣavīkalko vā cchāgakṣīrapiṣṭaḥ, gokṣīrapiṣṭaḥ kāśmaryamadhukatarpaṇakalko vā; madhūcchiṣṭamañjiṣṭhāsarjarasasārivākṣīrasiddhaṃ piṇḍatailamabhyaṅgaḥ; sarveṣu ca purāṇaghṛtamāmalakarasavipakvaṃ vā pānārthe; jīvanīyasiddhaṃ pariṣekārthe, kākolyādikvāthakalkasiddhaṃ vā; suṣavīkvāthakalkasiddhaṃ vā, kāravellakakvathamātrasiddhaṃ vā; balātailaṃ vā pariṣekāvagāhabastibhojaneṣu; śāliṣaṣṭikayavagodhūmānnamanavaṃ bhuñjīta payasā jāṅgalarasena vā mudgayūṣeṇa vā+anamlena; śoṇitamokṣaṃ cābhīkṣṇaṃ kurvīta; ucchitadoṣe ca vamanavirecanāsthāpanānuvāsanakarma kartavyam// </l>
                    <l xml:id="Su.4.5.13">[Su.4.5.13] (/ paṭolatriphalābhīruguḍūcīkaṭukākṛtam/ kvāthaṃ pītvā jayatyāśu vātaśoṇitajāṃ rujam&amp;//) </l>
                    <l xml:id="Su.4.5.14">[Su.4.5.14] bhavanti cātra evamādyaiḥ kriyāyogairacirotpatitaṃ sukham/ vātāsṛk sādhyate vaidyairyāpyate tu cirotthitam// </l>
                    <l xml:id="Su.4.5.15">[Su.4.5.15] upanāhaparīṣekapradehābhyañjanāni ca/ śaraṇānyapravātāni manojñāni mahānti ca// </l>
                    <l xml:id="Su.4.5.16">[Su.4.5.16] mṛdugaṇḍopadhānāni śayanāni sukhāni ca/ vātarakte praśasyante mṛdusaṃvāhanāni ca// </l>
                    <l xml:id="Su.4.5.17">[Su.4.5.17] vyāyāmaṃ maithunaṃ kopamuṣṇāmlalavaṇāśanam/ divāsvapnamabhiṣyandi guru cānnaṃ vivarjayet// </l>
                    <l xml:id="Su.4.5.18">[Su.4.5.18] apatānakinamasrastākṣamavakrabhruvamastabdhameḍhramasvedanamavepanamapralāpinamakhaṭvāpātinamabahirāyāminaṃ copakramet/ tatra prāgeva snehābhyaktaṃ svinnaśarīramavapīḍanena tīkṣṇenopakrameta śiraḥśuddhyarthaṃ; anantaraṃ vidārigandhādikvāthamāṃsarasakṣīradadhipakvaṃ sarpiracchaṃ pāyayet, tathā hi nātimātraṃ vāyuḥ prasarati; tato bhadradārvādivātaghnagaṇamāhṛtya sayavakolakulatthaṃ sānūpaudakamāṃsaṃ pañcavargamekataḥ prakvāthya tamādāya kaṣāyamamlakṣīraiḥ sahonmiśraca sarpistailavasāmajjabhiḥ saha vipacenmadhurakapratīvāpaṃ, tadetattraivṛtamapatānakināṃ pariṣekāvagāhābhyaṅgapānabhojanānuvāsananasyeṣu vidadhyāt; yathoktaiśca svedavidhānaiḥ svedayet, balīyasi vāte sukhoṣṇatuṣabusakarīṣapūrṇe kūpe nidadhyādāmukhāt, taptāyāṃ vā &amp;rathakāracullyāṃ taptāyāṃ vā śilāyāṃ surāpariṣiktāyāṃ palāśadalacchannāyāṃ śāyayet, kṛśarāveśavārapāyasairvā svedayet/ mūlakorubūsphūrjārjakārkasaptalāśaṅkhinīsvarasasiddhaṃ tailamapatānakināṃ pariṣekādiṣūpayojyam/ abhuktavatā pītamamlaṃ dadhi maricavacāyuktamapatānakaṃ hanti; tailasarpirvasākṣaudrāṇi vā/ etacchuddhāvātāpatānakavidhānamuktaṃ, saṃsṛṣṭe saṃsṛṣṭaṃ kartavyam/ vegāntareṣu cāvapīḍaṃ dadyāt; tāmracūḍakarkaṭakṛṣṇamatsyaśiśumāravarāhavasāścāseveta, kṣīrāṇi vā vātaharasiddhāni, yavakolakulatthamūlakadadhighṛtatailasiddhā vā yavāgūḥ; snehavirecanāsthāpanānuvāsanaiścainaṃ &amp;daśarātrāhṛtavegamupakrameta; vātavyādhicikitsitaṃ cāvekṣeta; rakṣākarma ca kuryāditi// </l>
                    <l xml:id="Su.4.5.19">[Su.4.5.19] pakṣāghātopadrutamamlānagātraṃ sarujamātmavantamupakaraṇavantaṃ copakramet/ tatra prāgeva snehasvedopapannaṃ mṛdunā śodhanena saṃśodhyānuvāsyāsthāpya ca yathākālamākṣepakavidhānenopacaret; vaiśeṣikaścātra &amp;mastiṣkyaḥ śirobastiḥ, aṇutailamabhyaṅgārthe, sālvaṇamupanāhārthe, balātialamanuvāsanārthe; evamatandritastrīṃścaturo vā māsān kriyāpathamupaseveta// </l>
                    <l xml:id="Su.4.5.20">[Su.4.5.20] manyāstambhe+apyetadeva vidhānaṃ, viśeṣato vātaśleṣmaharairnasyai rūkṣasvedaiścopacaret// </l>
                    <l xml:id="Su.4.5.21">[Su.4.5.21] apatantrakāturaṃ nāpatarpayet, vamanānuvāsanāsthāpanāni na niṣeveta, vātaśleṣmoparuddhocchvāsaṃ tīkṣṇaiḥ pradhmāpanairmokṣayet, tumburupuṣkarāhvahiṅgvamlavetasapathyālavaṇatrayaṃ yavakvāthena pātuṃ prayacchet, pathyāśatārdhe sauvarcaladvipale caturguṇe payasi sarpiḥprasthaṃ siddhaṃ; vātaśleṣmāpanucca karma kuryāt// </l>
                    <l xml:id="Su.4.5.22">[Su.4.5.22] arditāturaṃ balavantamātmavantamupakaraṇavantaṃ ca vātavyādhividhānenopacaret, vaiśeṣikaiśca mastiṣkyaśirobastinasyadhūmopanāhasnehanāḍīsvedādibhiḥ; tataḥ satṛṇaṃ mahāpañcamūlaṃ kākolyādiṃ vidārigandhādimaudakānūpamāṃsaṃ tathaivaudakakandāṃścāhṛtya dviguṇodake kṣīradroṇe niḥkvāthya &amp;kṣīrāvaśiṣṭamavatārya parisrāvya tailaprasthenonmiśrya punaragnāvadhiśraget, tatastailaṃ kṣīrānugatamavatārya śītībhūtamabhimathnīyāt, tatra yaḥ sneha uttiṣṭhettamādāya madhurauṣadhasahākṣīrayuktaṃ vipacet, etat kṣīratailamarditāturāṇāṃ pānābhyaṅgādiṣūpayojyaṃ; tailahīnaṃ vā kṣīrasarpirakṣitarpaṇamiti// </l>
                    <l xml:id="Su.4.5.23">[Su.4.5.23] ghṛdhrasīviśvācīkroṣṭukaśiraḥkhañjapaṅgulavātakaṇṭākapādadāhapādaharṣavabāhukabādhiryadhamanīgatavātarogeṣu&amp; yathoktaṃ yathoddeśaṃ ca sirāvyadhaṃ kuryāt, anyatrāvabāhukāt; vātavyādhicikitsitaṃ cāvekṣeta// </l>
                    <l xml:id="Su.4.5.24">[Su.4.5.24] karṇaśūle tu śṛṅgaverarasaṃ tailamdhusaṃsṛṣṭaṃ saidhavopahitaṃ sukhoṣṇaṃ karṇe dadyāt, ajāmūtramadhutailāni vā, mātuluṅgadāḍimatintiḍīkasvarasamūtrasiddhaṃ tailaṃ, śuktasurātakramūtralavaṇasiddhaṃ vā; nāḍīsvedaiśdca svedayet, vātavyādhicikitsāṃ cāvekṣeta; bhūyaścottare vakṣyāmaḥ// </l>
                    <l xml:id="Su.4.5.25">[Su.4.5.25] tūnīpratūnyoḥ snehalavaṇamuṣṇodakena pāyayet, pippalyādicūrṇaṃ vā, hiṅguyavakṣārapragāḍhaṃ vā sarpiḥ, bastibhiścainamupakramet// </l>
                    <l xml:id="Su.4.5.26">[Su.4.5.26] ādhmāne tvaparpaṇapāṇitāpa(&amp;dīpanacūrṇa)phalavartikriyāpācanīyadīpanīyabastibhirupācaret; laṅghanānantaraṃ cānnakāle dhānyakajīrakādidīpanasiddhānyannāni/ pratyādhmāne chardanāpatarpaṇadīpanāni kuryāt// </l>
                    <l xml:id="Su.4.5.27">[Su.4.5.27] aṣṭhīlāpratyaṣṭhīlayorgulmābhyantaravidradhivat kriyāvibhāga iti// </l>
                    <l xml:id="Su.4.5.28">[Su.4.5.28] hiṅgutrikaṭuvacājamodādhānyājagandhādāḍimatintiḍīkapāṭhācitrakayavakṣārasaindhavaviḍasaurvacalasvarjikāpippalīmūlāmlavetasaśaṭīpuṣkaramūlahapuṣācavyājājīpathyāścūrṇayitvā mātuluṅgālena bahuśaḥ paribhāvyākṣamātrā guṭikāḥ kārayet; tataḥ prātarekaikāṃ vātavikārī bhakṣayet, eṣa yogaḥ kāsaśvāsagulmodarārocakahṛdrogādhmānapārśvodarabastiśūlānāhamūtrakṛcchraplīhārśastūnīpratūnīrapahanti// </l>
                    <l xml:id="Su.4.5.29">[Su.4.5.29] bhavanti cātra kevalo doṣayukto vā dhātubhirvā++āvṛto+anilaḥ/ vijñeyo lakṣaṇohābhyāṃ cikitsyaścāvirodhataḥ// </l>
                    <l xml:id="Su.4.5.30">[Su.4.5.30] rujāvantaṃ ghanaṃ śītaṃ śophaṃ medoyuto+anilaḥ/ karoti yasya taṃ vaidyaḥ śothavat samupācaret// </l>
                    <l xml:id="Su.4.5.31">[Su.4.5.31] kaphamedovṛto vāyuryadorū pratipadyate/ tadā+aṅgamardastaimityaromaharṣarujājvaraiḥ&amp;// </l>
                    <l xml:id="Su.4.5.32">[Su.4.5.32] nidrayā cārditau stabdhau&amp; śītalāvapracetanau/ gurukāvasthirāvūrū na svāviva ca manyate// </l>
                    <l xml:id="Su.4.5.33">[Su.4.5.33] tamūrustambhamityāhurāḍhyavātamathāpare/ snehavarjaṃ pibettatra cūrṇaṃ ṣaḍdharaṇaṃ naraḥ// </l>
                    <l xml:id="Su.4.5.34">[Su.4.5.34] hitamuṣṇāmbunā tadvat pippalyādigaṇaiḥ kṛtam/ lihyādvā traiphalaṃ cūrṇaṃ kṣaudreṇa kaṭukānvitam// </l>
                    <l xml:id="Su.4.5.35">[Su.4.5.35] mūtrairvā guggulaṃ śreṣṭhaṃ pibedvā+api śilājatu/ tato hanti kaphākrāntaṃ samedaskaṃ prabhañjanam// </l>
                    <l xml:id="Su.4.5.36">[Su.4.5.36] hṛdrogamaruciṃ gulmaṃ tathā+abhyantaravidradhim/ sakṣāramūtrasvedāṃśca rūkṣāṇyutsādanāni ca// </l>
                    <l xml:id="Su.4.5.37">[Su.4.5.37] kuryāddihyācca mūtrāḍhyaiḥ karañjaphalasarṣapaiḥ/ bhojyāḥ purāṇaśyāmākakodravohālaśālayaḥ// </l>
                    <l xml:id="Su.4.5.38">[Su.4.5.38] śuṣkamūlakayūṣeṇa paṭolasya rasena vā/ jāṅgalairaghṛtairmāṃsaiḥ śākaiścālavaṇairhitaiḥ// </l>
                    <l xml:id="Su.4.5.39">[Su.4.5.39] yadā syātāṃ parikṣīṇe bhūyiṣṭhe kaphamedasī/ tadā snehādikaṃ karma punaratrāvacārayet// </l>
                    <l xml:id="Su.4.5.40">[Su.4.5.40] sugandhiḥ sulaghuḥ sūkṣmastīkṣṇoṣṇaḥ kaṭuko rase/ kaṭupākaḥ saro hṛdyo gugguluḥ snigdhapicchilaḥ// </l>
                    <l xml:id="Su.4.5.41">[Su.4.5.41] sa navo bṛṃhaṇo vṛṣyaḥ purāṇastvapakarṣaṇaḥ/ taikṣṇyauṣṇyātkaphavātaghnaḥ saratvānmalapittanut// </l>
                    <l xml:id="Su.4.5.42">[Su.4.5.42] saugandhyāt pūtikoṣṭhaghnaḥ saukṣmyāccānaladīpanaḥ/ taṃ prātastriphalādārvīpaṭolakuśavāribhiḥ// </l>
                    <l xml:id="Su.4.5.43">[Su.4.5.43] pibedāvāpya vā mūtraiḥ kṣārairuṣṇodakena vā/ jīrṇe yūṣarasaiḥ kṣīrairbhuñjāno hanti &amp;māsataḥ// </l>
                    <l xml:id="Su.4.5.44">[Su.4.5.44] gulmaṃ mehamudāvartamudaraṃ sabhagandaram/ kṛmikṇḍvaruciśvitrāṇyarbudaṃ granthimeva ca// </l>
                    <l xml:id="Su.4.5.45">[Su.4.5.45] nāḍyāḍhyavātaśvayathūn kuṣṭhaduṣṭavraṇāṃśca saḥ/ koṣṭhasandhyasthigaṃ vāyuṃ vṛkṣamindrāśaniryathā// iti śrīsuśrutasaṃhitāyāṃ cikitsāsthāne mahāvātavyādhicikitsitaṃ nāma pañcamo+adhyāyaḥ//5// </l>
                </div>
                <div n="6" type="adhyāyaḥ" xml:id="suśrutasaṃhitā-body-div-4-div-6">
                    <head xml:id="suśrutasaṃhitā-body-div-4-div-6-head">ṣaṣṭho+adhyāyaḥ/</head>
                    <l xml:id="Su.4.6.1">[Su.4.6.1] athāto+arśasāṃ cikitsitaṃ vyākhyāsyāmaḥ// </l>
                    <l xml:id="Su.4.6.2">[Su.4.6.2] yathovāca bhagavān dhanvantariḥ// </l>
                    <l xml:id="Su.4.6.3">[Su.4.6.3] caturvidho+arśasāṃ sādhanopāyaḥ/ tadyathā bheṣajaṃ kṣāro+agniḥ śastramiti/ tatra acirakālajātānyalpadoṣaliṅgopadravāṇi bheṣajasādhyāni, mṛduprasṛtāvagāḍhānyucchritāni kṣāreṇa, karkaśasthirapṛthukaṭhinānyagninā, tanumūlanyucchritāni kledavanti ca śastreṇa/ tatra bheṣajasādhyānāmarśasāmadṛśyānāṃ ca bheṣajaṃ bhavati, kṣārāgniśastrasādhyānāṃ tu vidhānamucyamānamupadhāraya// </l>
                    <l xml:id="Su.4.6.4">[Su.4.6.4] tatra balavantamāturamarśobhirupadrutamupasnigdhaṃ parisvinnamanilavedanābhivṛddhipraśamārthaṃ snigdhamuṣṇamalpamannaṃ dravaprāyaṃ bhuktavantamupaveśya saṃvṛ(bhṛ)te śucau deśe sādhāraṇe vyabhre kāle same phalake śayyāyāṃ vā pratyādityagudamanyasyotsaṅge niṣaṇṇapūrvakāyamuttānaṃ kiñcidunnatakaṭikaṃ &amp;vastrakambalakopaviṣṭaṃ yantraṇaśāṭakena parikṣiptagrīvāsakthiṃ parikarmibhiḥ suparigṛhītamaspandanaśarīraṃ kṛtvā tato+asmai ghṛtābhyaktagudāya ghṛtābhyaktaṃ yantramṛjvanumukhaṃ pāyau śanaiḥ śanaiḥ pravāhamāṇasya praṇidhāya, praviṣṭe cārśo vīkṣya, śalākayotpīḍya, picuvastrayoranyatareṇa pramṛjya, kṣāraṃ pātayet; pātayitvā ca pāṇinā yantradvāraṃ pidhāya vākcchatamātramupekṣeta, tataḥ parmṛjya kṣārabalaṃ vyādhibalaṃ cāvekṣya punarālepayet, athārśaḥ pakvajāmbavapratīkāśamavasannamīṣannatamabhisamīkṣyopāvartayet, kṣāraṃ prakṣālayeddhānyāmlena dadhimastuśuktaphalāmlairvā, tato yaṣṭīmadhukamiśreṇa sarpiṣā nirvāpya yantramapanīyotthāpyāturamuṣṇodakopaviṣṭaṃ śītābhiradbhiḥ pariṣiñcet, aśītābhirityeke, tato nirvātamāgāraṃ praveśyācārikamādiśet; sāvaśeṣaṃ punardahet; evaṃ saptarātrāt saptarātrādekaikamupakrameta; tatra bahuṣu pūrvṃa dakṣiṇaṃ sādhayet, dakṣiṇādvāmaṃ, vāmāt pṛṣṭhajaṃ, tato+agrajamiti// </l>
                    <l xml:id="Su.4.6.5">[Su.4.6.5] tatra vātaśleṣmanimittānyagnikṣārābhyāṃ sādhayet, kṣāreṇaiva mṛdunā pittaraktanimittāni// </l>
                    <l xml:id="Su.4.6.6">[Su.4.6.6] tatra vātānulomyamannaruciragnidīptirlāghavaṃ balavarṇotpattirmanastuṣṭiriti samyagdagdhaliṅgāni, atidagdhe tu gudāvadaraṇaṃ dāho mūrcchā jvaraḥ pipāsā śoṇitātipravṛttistannimittāścopadravā bhavanti, dhyāmālpavraṇatā kaṇḍūranilavaiguṇyamindiryāṇāmaprasādo vikārasya cāśāntirhīnadagdhe// </l>
                    <l xml:id="Su.4.6.7">[Su.4.6.7] mahānti ca prāṇavatacchittvā dahet, nirgatāni cātyarthaṃ doṣapūrṇāni yantrādvinā svedābhyaṅgasnehāvagāhopanāhavisrāvaṇālepakṣārāgniśastrairupācaret; pravṛttaraktāni ca raktapittavidhānena, bhinnapurīṣāṇi cātīsāravidhānena, baddhavarcāṃsi snehapānavidhānenodāvartavidhānena vā; eṣa sarvasthānagatānāmarśasāṃ dahanakalpaḥ// </l>
                    <l xml:id="Su.4.6.8">[Su.4.6.8] āsādya ca darvīkūrcakaśalākānāmanyatamena kṣāraṃ pātayet/ bhraṣṭagudasya tu vinā yantreṇa kṣārādikarma prayuñjīta/ sarveṣu ca śāliṣaṣṭikayavagodhūmānnaṃ sarpiḥsnigdhamupaseveta payasā nimbayūṣeṇa paṭolayūṣeṇa vā, yathādoṣaṃ śākairvāstūkataṇḍulīyakajīvantyupodikāśvabalābalamūlakapālaṅkyasanacillīcuccūkalāyavallībhiranyairvā/ yaccānyadapi snigdhamagnidīpanamarśoghnaṃ sṛṣṭamūtrapurīṣaṃ ca tadupaseveta// </l>
                    <l xml:id="Su.4.6.9">[Su.4.6.9] dagdheṣu cārśaḥsvabhyakto+analasandhukṣaṇārthamanilaprakopasaṃrakṣaṇārthaṃ ca snehādīnāṃ sāmānyataḥ kriyāpathamupaseveta/ viśeṣatastu vātārśaḥsu sarpīṣi ca vātaharadīpanīyasiddhāni hiṅgvādibhiścūrṇaiḥ pratisaṃsṛjya pibet, pittārśaḥsu pṛthakparṇyādīnāṃ kaṣāyeṇa dīpanīyapratīvāpaṃ &amp;sarpiḥ, śoṇitārśaḥsumañjiṣṭhāmuruṅgyādīnāṃ kaṣāye pācayet, śleṣmārśaḥsu surasādīnāṃ kaṣāye/ upadravāṃśca yathāsvamupācaret// </l>
                    <l xml:id="Su.4.6.10">[Su.4.6.10] paraṃ ca yatnamāsthāya gude kṣārāgniśastrāṇyavacārayet, tadvibhramāddhi ṣāṇḍhyaśophadāhamadamūrchāṭopānāhātīsārapravāhaṇāni bhavanti maraṇaṃ vā// </l>
                    <l xml:id="Su.4.6.11">[Su.4.6.11] ata ūrdhvaṃ yantrapramāṇamupadekṣyāmaḥ tatra yantraṃ lauhaṃ dāntaṃ śārṅgaṃ vārkṣaṃ vā gostanākāraṃ caturaṅgulāyataṃ pañcāṅgulapariṇāhaṃ puṃsāṃ, ṣaḍaṅgulapariṇāhaṃ nārīṇāṃ talāyataṃ; tad dvicchidraṃ darśanārthaṃ, ekacchidraṃ tu karmaṇi; ekadvāre hi śastrakṣārāgnīnāmatikramo na bhavati; chidrapramāṇaṃ tu tryaṅgulāyatamaṅguṣṭhodarapariṇāhaṃ, yadaṅgulamavaśiṣṭaṃ tasyārdhāṅgulādadhastādardhāṅgulocchritoparivṛttakarṇikam; eṣa yantrākṛtisamāsaḥ&amp;// </l>
                    <l xml:id="Su.4.6.12">[Su.4.6.12] ata ūrdhvamarśasāmālepān vakṣyāmaḥ snuhīkṣīrayuktaṃ haridrācūrṇamālepaḥ prathamaḥ, kukkuṭapurīṣaguñjāharidrāpippalīcūrṇamiti gomūtrapittapiṣṭo dvitīyaḥ, dantīcitrakasuvarcikālāṅgalīkalko vā gopittapiṣṭastṛtīyaḥ, pippalīsaindhavakuṣṭhaśirīṣaphalakalkaḥ snuhīkṣīrapiṣṭo+arkakṣīrapiṣṭo vā caturthaḥ, kāsīsaharitālasaindhavāśvamārakaviḍaṅgapūtīkakṛtavedhanajambvarkottamāraṇīdantīcitrakālarkasnuhīpayaḥsu tailaṃ vipakvamabhyañjanenārśaḥ śātayati// </l>
                    <l xml:id="Su.4.6.13">[Su.4.6.13] ata &amp;ūrdhvaṃ bheṣajasādhyeṣvadṛśyeṣvarśaḥsu yogān yāpanārthaṃ vakṣyāmaḥ prātaḥ pratarguḍaharītakīmāseveta, brahmacārī gomūtradroṇasiddhaṃ vā harītakīśataṃ prātaḥ prātaryathābalaṃ kṣaudreṇa, apāmārgamūlaṃ vā taṇḍulodakena sakṣaudramaharahaḥ, śatāvarīmūlakalkaṃ vā kṣīreṇa, citrakacūrṇayuktaṃ vā sīdhuṃ parārdhyaṃ bhallātacūrṇayuktaṃ vā saktumanthamalavaṇaṃ takreṇa, kalaśe vā+antaścitrakamūlakalkāvalipte niṣiktaṃ takramamlamanamlaṃ vā pānabhojaneṣūpayuñjīta, eṣa eva bhārgyāsphotāyavānyāmalakaguḍūcīṣu takrakalpaḥ, pippalīpippalīmūlacavyacitrakaviḍaṅgaśuṇṭhīharītakīṣu ca pūrvavadeva niranno vā takramaharaharmāsamupaseveta, śṛṅgaverapunarnavācitrakakaṣāyasiddhaṃ vā payaḥ, kṛṭajamūlatvakphāṇitaṃ vā pippalyādipratīvāpaṃ kṣaudreṇa, mahāvātavyādhyuktaṃ hiṅgvādicūrṇamupaseveta takrāhāraḥ kṣīrāhāro vā, kṣāralavaṇāṃścitrakamūlakṣārodakasiddhaṃ vā payaḥ palāśatarukṣārasiddhaṃ vā, palāśatarukṣārasiddhān vā kulmāṣān, pāṭalāpāmārgabṛṃhatīpalāśakṣāraṃ vā parisrutamaharaharghṛtasaṃsṛṣṭaṃ, kuṭajabandākamūlakalkaṃ vā takreṇa, citrakapūtīkanāgarakalkaṃ vā pūtīkakṣāreṇa, kṣārodakasiddhaṃ vā sarpiḥ pippalyādipratīvāpaṃ, kṛṣṇatilaprasṛtaṃ prakuñcaṃ vā prātaḥ prātarupaseveta śītodakānupānam; ebhirabhivardhate+agnirarśāṃsi copaśāmyanti// </l>
                    <l xml:id="Su.4.6.14">[Su.4.6.14] dvipañcamūlīdantīcitrakapathyānāṃ tulāmāhṛtya jalacaturdroṇe vipācayet, tataḥ pādāvaśiṣṭaṃ kaṣāyamādāya suśītaṃ guḍatulayā sahonmiśrya ghṛtabhājane niḥkṣipya māsamupekṣeta yavapalle, tataḥ prātaḥ prātarmātrāṃ pāyayeta, tenārśograhaṇīdoṣapāṇḍurogodāvartārocakā na bhavanti dīptaścāgnirbhavati// </l>
                    <l xml:id="Su.4.6.15">[Su.4.6.15] pippalīmaricaviḍaṅgailavālukalodhrāṇāṃ dve dve pale, indravāruṇyāḥ pañca palāni, kapitthamadhyasya daśa, pathyāphalānāmardhaprasthaḥ, prastho dhātrīphalānāṃ, etadaikadhyaṃ jalacaturdroṇe vipācya, pādāvaśeṣaṃ parisrāvya, suśītaṃ guḍatulādvayenonmiśrya, ghṛtabhājane niḥkṣipya, pakṣamupekṣeta yavapalle; tataḥ prātaḥ prātaryathābalamupayuñjīta/ eṣa khalvariṣṭaḥ plīhāgniṣaṅgārśograhaṇīhṛtpāṇḍurogaśophakuṣṭhagulmodarakṛmiharo balavarṇakaraśceti// </l>
                    <l xml:id="Su.4.6.16">[Su.4.6.16] tatra vātaprāyeṣu snehasvedavamanavirecanāsthāpanānuvāsanamapratisiddhaṃ, pittajeṣu virecanam, evaṃ raktajeṣu saṃśamanaṃ, kaphajeṣu śṛṅgaverakulatthopayogaḥ, sarvadoṣaharaṃ yathoktaṃ sarvajeṣu, yathāsvauṣadhisiddhaṃ ca payaḥ sarveṣviti// </l>
                    <l xml:id="Su.4.6.17">[Su.4.6.17] ata ūrdhvaṃ bhallātakavidhānamupadekṣyāmaḥ bhallātakāni paripakvānyanupahatānyāhṛtya tata ekamādāya dvidhā tridhā caturdhā vā chedayitvā kaṣāyakalpena vipācya tasya kaṣāyasya śuktimanuṣṇāṃ ghṛtābhyaktatālujihvauṣṭhaḥ prātaḥ prātarupaseveta, tato+aparāhṇe kṣīraṃ sarpirodana ityāhāraḥ; evamekaikaṃ vardhayedyāvat pañcati, tataḥ pañca pañcābhivardhayedyāvat saptatiriti, prāpya ca saptatimapakarṣayedbhūyaḥ pañca pañca yāvat pañceti, pañcabhyastvekaikaṃ yāvadekamiti/ evaṃ bhallātakasahasrāmupayujya sarvakuṣṭhārśobhirvimukto balavānarogaḥ śatāyurbhavati// </l>
                    <l xml:id="Su.4.6.18">[Su.4.6.18] dvivraṇīyoktena vidhānena bhallātakaniścyutitaṃ snehamādāya prātaḥ prātaḥ śuktimātramupayuñjīta, jīrṇe pūrvavadāhāraḥ phalaprakarṣaśca/ bhallātakamajjabhyo vā snehamādāyāpakṛṣṭadoṣaḥ pratisaṃsṛṣṭabhakto nivātamāgāraṃ praviśya yathābalaṃ prasṛtiṃ prakuñcaṃ vopayuñjīta, tasmiñjīrṇe kṣīraṃ sarpirodana ityāhāraḥ, evaṃ māsamupayujya māsatrayamādiṣṭāhāro rakṣedātmānaṃ; tataḥ sarvopatāpānapahṛtya varṇavān balavāñ śravaṇagrahaṇadhāraṇaśaktisaṃpanno varṣaśatāyurbhavati, māse māse ca prayoge varṣaśataṃ varṣaśatamāyuṣo+abhivṛddhirbhavati, evaṃ daśamāsānupayujya varṣasahasrāyurbhavati// </l>
                    <l xml:id="Su.4.6.19">[Su.4.6.19] bhavanti cātra yathā sarvāṇi kuṣṭhāni hataḥ svadirabījakau/ tathaivārśāṃsi sarvāṇi vṛkṣakāruṣkarau hataḥ// </l>
                    <l xml:id="Su.4.6.20">[Su.4.6.20] haridrāyāḥ prayogeṇa pramehā iva ṣoḍaśa/ kṣārāgnī nātivartante tathā dṛśyā gudodbhavāḥ// </l>
                    <l xml:id="Su.4.6.21">[Su.4.6.21] ghṛtāni dīpanīyāni lehāyaskṛtayaḥ surāḥ&amp;/ āsavāśca prayoktavyā vīkṣya doṣasamucchritam// </l>
                    <l xml:id="Su.4.6.22">[Su.4.6.22] vegāvarodhastrīpṛṣṭhayānānyutkuṭukāsanam/ yathāsvaṃ doṣalaṃ cānnamarśaḥsu parivarjayet// iti suśrutasaṃhitāyāṃ cikitsāsthāne+arśaścikitsitaṃ nāma ṣaṣṭho+adhyāyaḥ//6// </l>
                </div>
                <div n="7" type="adhyāyaḥ" xml:id="suśrutasaṃhitā-body-div-4-div-7">
                    <head xml:id="suśrutasaṃhitā-body-div-4-div-7-head">saptamo+adhyāyaḥ/</head>
                    <l xml:id="Su.4.7.1">[Su.4.7.1] athāto+aśmarīcikitsitaṃ vyākhyāsyāmaḥ// </l>
                    <l xml:id="Su.4.7.2">[Su.4.7.2] yathovāca bhagavān dhanvantariḥ// </l>
                    <l xml:id="Su.4.7.3">[Su.4.7.3] aśmarī dāruṇo vyādhirantakapratimo mataḥ/ auṣadhaistaruṇaḥ sādhyaḥ pravṛddhaśchedamarhati// </l>
                    <l xml:id="Su.4.7.4">[Su.4.7.4] tasya pūrveṣu rūpeṣu snehādikrama iṣyate/ tenāsyāpacayaṃ yānti vyādhermūlānyaśeṣataḥ// </l>
                    <l xml:id="Su.4.7.5">[Su.4.7.5] pāṣāṇamedo vasuko vaśirāśmantakau tathā/ śatāvarī śvadaṃṣṭrā ca bṛhatī kaṇṭakārikā// </l>
                    <l xml:id="Su.4.7.6">[Su.4.7.6] kapotavaṅkā++ārtagalaḥ kaccakośīrakubjakāḥ&amp;// vṛkṣādanī bhallukaśca varuṇaḥ śākajaṃ phalam// </l>
                    <l xml:id="Su.4.7.7">[Su.4.7.7] yavāḥ kulatthāḥ kolāni katakasya phalāni ca/ ūṣakādipratīvāpameṣāṃ kvāthairghṛtaṃ kṛtam// </l>
                    <l xml:id="Su.4.7.8">[Su.4.7.8] bhinatti vātasaṃbhūtāmaśmarīṃ kṣiprameva tu/ kṣārān yavāgūryūṣāṃśca kaṣāyāṇi payāṃsi ca// </l>
                    <l xml:id="Su.4.7.9">[Su.4.7.9] bhojanāni ca kurvīta varge+asmin vātanāśane/ kuśaḥ kāśaḥ saro gundrā itkaṭo moraṭo+aśmabhit// </l>
                    <l xml:id="Su.4.7.10">[Su.4.7.10] varī vidārī vārāhī śālimūlatrikaṇṭakam/ bhallūkaḥ pāṭalā pāṭhā pattūro+atha kuruṣṭikā// </l>
                    <l xml:id="Su.4.7.11">[Su.4.7.11] punarnavā śirīṣaśca kvathitāsteṣu sādhitam/ ghṛtaṃ śilājamadhukabījairindīvarasya ca// </l>
                    <l xml:id="Su.4.7.12">[Su.4.7.12] trapusairvārukādīnāṃ bījaiścāvāpitaṃ śubham/ bhinatti pittasaṃbhūtāmaśmarīṃ kṣiprameva tu// </l>
                    <l xml:id="Su.4.7.13">[Su.4.7.13] kṣārān yavāgūryūṣāṃśca kaṣāyāṇi payāṃsi ca/ bhojanāni ca kurvīta varge+asmin pittanāśane// </l>
                    <l xml:id="Su.4.7.14">[Su.4.7.14] gaṇo varuṇakādistu guggulvelāhareṇavaḥ/ kuṣṭhabhadrādimaricaciktrakaiḥ sasurāhvayaiḥ// </l>
                    <l xml:id="Su.4.7.15">[Su.4.7.15] etaiḥ siddhamajāsarpirūṣakādigaṇena ca/ bhinatti kaphasaṃbhūtāmaśmarīṃ kṣiprameva tu// </l>
                    <l xml:id="Su.4.7.16">[Su.4.7.16] kṣārān yavāgūryūṣāṃśca kaṣāyāṇi payāṃsi ca/ bhojanāni ca kurvīta varge+asmin kaphanāśane// </l>
                    <l xml:id="Su.4.7.17">[Su.4.7.17] picukāṅkolakatakaśākendīvarajaiḥ phalaiḥ/ cūrṇitaiḥ saguḍaṃ toyaṃ śarkarāśamanaṃ pibet// </l>
                    <l xml:id="Su.4.7.18">[Su.4.7.18] krauñcoṣṭrarāsabhāsthīni śvadaṃṣṭrā &amp;tālamūlikā/ ajamodā kadambarasya mūlaṃ nāgarameva ca// </l>
                    <l xml:id="Su.4.7.19">[Su.4.7.19] pītāni śarkarāṃ bhindyuḥ surayoṣṇodakena vā/ trikaṇṭakasya bījānāṃ cūrṇaṃ mākṣikasaṃyutam// </l>
                    <l xml:id="Su.4.7.20">[Su.4.7.20] avikṣīreṇa saptāhamaśmarībhedanaṃ pibet/ dravyāṇāṃ tu ghṛtoktānāṃ kṣāro+avimūtragālitaḥ// </l>
                    <l xml:id="Su.4.7.21">[Su.4.7.21] grāmyasattvaśakṛtkṣāraiḥ saṃyuktaḥ sādhitaḥ śanaiḥ/ tatroṣakādirāvāpaḥ kāryastrikaṭukānvitaḥ// </l>
                    <l xml:id="Su.4.7.22">[Su.4.7.22] eṣa kṣāro+aśmarīṃ gulmaṃ śarkarāṃ ca bhinattyapi/ tilāpāmārgakadalīpalāśayavakalkajaḥ// </l>
                    <l xml:id="Su.4.7.23">[Su.4.7.23] kṣāraḥ peyo+avimūtreṇa śarkarānāśanaḥ paraḥ/ pāṭalākaravīrāṇāṃ kṣāramevaṃ samācaret// </l>
                    <l xml:id="Su.4.7.24">[Su.4.7.24] śvadaṃṣṭrāyaṣṭikābrahmīkalkaṃ vā+akṣasamaṃ pibet/ sahaiḍakākhyau peyau vā śobhāñjanakamārkavau// </l>
                    <l xml:id="Su.4.7.25">[Su.4.7.25] kapotavaṅkāmūlaṃ vā pibedamlaiḥ surādibhiḥ/ tatsiddhaṃ vā pibet kṣīraṃ vedanābhirupadrutaḥ// </l>
                    <l xml:id="Su.4.7.26">[Su.4.7.26] harītakyādisiddhaṃ vā varṣābhūsiddhameva vā/ sarvathaivopayojyaḥ syādgaṇo vīratarādikaḥ// </l>
                    <l xml:id="Su.4.7.27">[Su.4.7.27] ghṛtaiḥ kṣāraiḥ kaṣāyaiśca kṣīraiḥ sottarabastibhiḥ/ yadi nopaśamaṃ &amp;gacchecchedastatrottaro vidhiḥ// </l>
                    <l xml:id="Su.4.7.28">[Su.4.7.28] kuśalasyāpi vaidyasya yataḥ siddhirihādhruvā/ upakramo jaghanyo+ayamataḥ saṃparikīrtitaḥ// </l>
                    <l xml:id="Su.4.7.29">[Su.4.7.29] akriyāyāṃ dhruvo mṛtyuḥ kriyāyāṃ saṃśayo bhavet/ tasmādāpṛcchya kartavyamīśvaraṃ sādhukāriṇā// </l>
                    <l xml:id="Su.4.7.30">[Su.4.7.30] atha &amp;rogānvitamupasnigdhamapakṛṣṭakoṣamīṣatkarśitamabhyaktasvinnaśarīraṃ bhuktavantaṃ kṛtabalimaṅgalasvastivācanamagropaharaṇīyoktena vidhānenopakalpitasambhāramāśvāsya, tato balavantamaviklavamājānusame phalake prāgupaviṣṭānyapuruṣasyotsaṅge niṣaṇṇapūrvakāyamuttānamunnatakaṭīkaṃ vastrādhārakopaviṣṭaṃ saṅkucitajānukūrparamitareṇa sahāvabaddhaṃ sūtreṇa śāṭakairvā, tataḥ svabhyaktanābhipradeśasya vāmapārśvaṃ vimṛdya muṣṭinā+avapīḍayedadhonābheryāvadaśmaryadhaḥ prapanneti, tataḥ snehābhyakte kḷptanakhe vāmahastapradeśinīmadhyame aṅgulyau pāyau praṇidhāyānusevanīmāsādya prayatnabalābhyāṃ pāyumeḍhrāntaramānīya, nirvyalīkamanāyatamaviṣamaṃ ca bastiṃ sanniveśya, bhṛśamutpīḍayedaṅgulibhyāṃ yathā granthirivonnataṃ śalyaṃ bhavati// </l>
                    <l xml:id="Su.4.7.31">[Su.4.7.31] sa cedgṛhītaśalye tu vivṛtākṣo vicetanaḥ/ hatavallambaśīrṣaśca nirvikāro mṛtopamaḥ// </l>
                    <l xml:id="Su.4.7.32">[Su.4.7.32] na tasya nirharecchalyaṃ nirharettu mriyeta saḥ/ vinā tveteṣu rūpeṣu nirhartuṃ prayateta&amp; vai// </l>
                    <l xml:id="Su.4.7.33">[Su.4.7.33] tataḥ savye pārśve sevanīṃ yavamātreṇa muktvā+avacārayecchastramaśmarīpramāṇaṃ, dakṣīṃato vā kriyāsaukaryahetorityeke, yathā sā na bhidyate cūrṇyate vā tathā prayateta, cūrṇamalpamapyavasthitaṃ hi punaḥ parivṛddhimeti, tasmāt samastāmagravakreṇādadīta; strīṇāṃ tu bastipārśvagato garbhāśayaḥ sannikṛṣṭaḥ, tasmāttāsāmutsaṅgavacchastraṃ&amp; pātayet, ato+anyathā khalvāsāṃ mūtrasrāvī vraṇo bhavet, puruṣasya vā mūtraprasekakṣaṇanānmūtrakṣaraṇam; aśmarīvraṇādṛte&amp; bhinnabastirekadhā+api na bhavati, dvidhā bhinnabastirāśmariko na sidhyati, &amp;aśmarīvraṇanimittamekadhābhinnabastirjīvati, kriyābhyāsācchāstravihitacchedānniḥsyandaparivṛddhatvācca śalyasyeti/ uddhṛtaśalyaṃ tūṣṇodakadroṇyāmavagāhya svedayet, tathā hi bastirasṛjā na pūryate; pūrṇe vā kṣīravṛkṣakaṣāyaṃ puṣpanetreṇa vidadhyāt// </l>
                    <l xml:id="Su.4.7.34">[Su.4.7.34] bhavati cātra kṣīravṛkṣakaṣāyastu puṣpanetreṇa yojitaḥ/ nirharedaśmarīṃ tūrṇaṃ raktaṃ bastigataṃ ca yat// </l>
                    <l xml:id="Su.4.7.35">[Su.4.7.35] mūtramārgaviśodhanārthaṃ cāsmai guḍasauhityaṃ vitaret; uddhṛtya cainaṃ madhughṛtābhyaktavraṇaṃ mūtraviśodhanadravyasiddhāmuṣṇāṃ saghṛtāṃ yavāgūṃ pāyayetobhayakālaṃ trirātraṃ; trirātrādūrdhvaṃ guḍapragāḍhena payasā mṛdvodanamalpaṃ bhojayeddaśarātraṃ (&amp;mūtrāsṛgviśuddhyarthaṃ vraṇakledanārthaṃ ca), daśarātrādūrdhvaṃ phalāmlairjāṅgalarasairupācaret; tato daśarātraṃ cainamapramattaḥ svedayet snehena dravasvedena vā; kṣīravṛkṣakaṣāyeṇa cāsya vraṇaṃ prakṣālayet; rodhramadhukamañjiṣṭhāprapauṇḍarīkakalkairvraṇaṃ pratigrāhayet; eteṣveva haridrāyuteṣu tailaṃ ghṛtaṃ vā vipakvaṃ vraṇābhyañjanamiti; styānaśoṇitaṃ cottarabastibhirupācaret; saptarātrācca svamārgamapratipadyamāne mūtre vraṇaṃ yathoktena vidhinā dahedagninā, svamārgapratipanne cottarabastyāsthāpanānuvāsanairupācarenmadhurakaṣāyairiti; yadṛcchayā vā mūtramārgapratipannāmantarāsaktāṃ śukrāśmarīṃ śarkarāṃ vā srotasā+apaharet, evaṃ cāśakye vidārya nāḍīṃ śastreṇa baḍiśenoddharet/ rūḍhavraṇaścāṅganāśvanaganāgarathadrumān nāroheta varṣaṃ, nāpsu plaveta, bhuñjīta vā guru// </l>
                    <l xml:id="Su.4.7.36">[Su.4.7.36] mūtravahaśukravahamuṣkasrotomūtraprasekasevanīyonigudabastīnaṣṭau pariharet/ tatra mūtravahacchedānmaraṇaṃ mūtrapūrṇabasteḥ, śukravahacchedānmaraṇaṃ klaibyaṃ vā, muṣkasrotaupaghātād dhvajabhaṅgaḥ, mūtrprasekakṣaṇanānmūtraprakṣaraṇaṃ, sevanīyonicchedādrujaḥ prādurbhāvaḥ, bastigudaviddhalakṣaṇaṃ prāguktamiti// </l>
                    <l xml:id="Su.4.7.37">[Su.4.7.37] bhavati cātra marmāṇyaṣṭāvasaṃbudhya srotojāni śarīriṇām/ vyāpādayedbahūnmartyān śastrakarmāpaṭurbhiṣak// </l>
                    <l xml:id="Su.4.7.38">[Su.4.7.38] sevanī śukraharaṇī srotasī phalayorgudam/ mūtrasekaṃ mūtravahaṃ yonirbastistathā+aṣṭamaḥ// iti suśrutasaṃhitāyāṃ cikitsāsthāne+aśmarīcikitsitaṃ nāma saptamo+adhyāyaḥ//7// </l>
                </div>
                <div n="8" type="adhyāyaḥ" xml:id="suśrutasaṃhitā-body-div-4-div-8">
                    <head xml:id="suśrutasaṃhitā-body-div-4-div-8-head">aṣṭamo+adhyāyaḥ/</head>
                    <l xml:id="Su.4.8.1">[Su.4.8.1] athāto bhagandarāṇāṃ cikitsitaṃ vyākhyāsyāmaḥ// </l>
                    <l xml:id="Su.4.8.2">[Su.4.8.2] yathovāca bhagavān dhanvantariḥ// </l>
                    <l xml:id="Su.4.8.3">[Su.4.8.3] pañca bhagandarā vyākhyātāḥ&amp;, teṣvasādhyaḥ śambūkāvartaḥ śalyanimittaśca; śeṣāḥ kṛcchrasādhyāḥ// </l>
                    <l xml:id="Su.4.8.4">[Su.4.8.4] tatra bhagandarapiḍakopadrutamāturamapatarpaṇādivirecanāntenaikādaśavidhenopakrameṇopakrametāpakvapiḍakaṃ, pakveṣu copasnigdhamavagāhasvinnaṃ śayyāyāṃ sanniveśyārśasamiva yantrayitvā, bhagandaraṃ samīkṣya parācīnamavācīnaṃ vā, tataḥ praṇidhāyaiṣaṇīmunnamya sāśayamuddharecchastreṇa; antarmukhe caivaṃ samyagyantraṃ praṇidhāya pravāhamāṇasya bhagandaramukhamāsādyaiṣaṇīṃ dattvā śastraṃ pātayet; āsādya vā+agniṃ kṣāraṃ ceti; etat sāmānyaṃ sarveṣu// </l>
                    <l xml:id="Su.4.8.5">[Su.4.8.5] viśeṣatastu nāḍyantare vraṇān kuryādbhiṣak tu śataponake/ tatasteṣūparūḍheṣu śeṣā nāḍīrupācaret// </l>
                    <l xml:id="Su.4.8.6">[Su.4.8.6] gatayo+anyonyasaṃbaddhā bāhyāśchedyāstvanekadhā/ nāḍīranabhisaṃbaddhā yaśchinattyekadhā bhiṣak// </l>
                    <l xml:id="Su.4.8.7">[Su.4.8.7] sa kuryādvivṛtaṃ jantorvraṇaṃ gudavidāraṇam/ tasya tadvivṛtaṃ mārgaṃ viṇmūtramanugacchati// </l>
                    <l xml:id="Su.4.8.8">[Su.4.8.8] āṭopaṃ gudaśūlaṃ ca karoti pavano bhṛśam/ tatrādhigatatantro+api bhiṣaṅguhyedasaṃśayam// </l>
                    <l xml:id="Su.4.8.9">[Su.4.8.9] tasmānna vivṛtaḥ kāryo vraṇastu śataponake/ vyādhau tatra bahucchidre bhiṣajā vai vijānatā// </l>
                    <l xml:id="Su.4.8.10">[Su.4.8.10] ardhalāṅgalakaśchedaḥ kāryo lāṅgalako+api vā/ sarvatobhadrako vā+api kāryo gotīrthako+api vā// </l>
                    <l xml:id="Su.4.8.11">[Su.4.8.11] sarvataḥ snāvamārgāstu dahedvaidyastathā+agninā/ sukumārasya bhīrorhi duṣkaraḥ śataponakaḥ// </l>
                    <l xml:id="Su.4.8.12">[Su.4.8.12] rujāsnāvāpahaṃ tatra svedamāśu prayojayet/ svedadravyairyathoddiṣṭaiḥ kṛśarāpāyasādibhiḥ// </l>
                    <l xml:id="Su.4.8.13">[Su.4.8.13] grāmyānūpaudakairmāṃsairlāvādyairvā+api viṣkiraiḥ/ vṛkṣādanīmathairaṇḍaṃ bilvādiṃ ca gaṇaṃ tathā// </l>
                    <l xml:id="Su.4.8.14">[Su.4.8.14] kaṣāyaṃ sukṛtaṃ kṛtvā snehakumbhe niṣecayet/ nāḍīsvedena tenāsya taṃ vraṇaṃ svedayedbhiṣak// </l>
                    <l xml:id="Su.4.8.15">[Su.4.8.15] tilairaṇḍātasīmāṣayavagodhūmasarṣapān/ lavaṇānyamlavargaṃ ca sthālyāmevopasādhayet// </l>
                    <l xml:id="Su.4.8.16">[Su.4.8.16] āturaṃ svedayettena tathā sidhyati kurvataḥ/ svinnaṃ ca pāyayedenaṃ kuṣṭhaṃ ca lavaṇāni ca// </l>
                    <l xml:id="Su.4.8.17">[Su.4.8.17] vacāhiṅgvajamodaṃ ca samabhāgāni sarpiṣā/ mārdvīkenāthavā+amlena surāsauvīrakeṇa vā// </l>
                    <l xml:id="Su.4.8.18">[Su.4.8.18] tato madhukatailena tasya siñcedbhiṣagbraṇam/ pariṣiñcedgudaṃ cāsya tailairvātarujāpahaiḥ// </l>
                    <l xml:id="Su.4.8.19">[Su.4.8.19] vidhinā+anena viṇmūtraṃ svamārgamadhigacchati/ anye copadravāstīvrāḥ sidhyantyatra na saṃśayaḥ// </l>
                    <l xml:id="Su.4.8.20">[Su.4.8.20] śataponaka ākhyāta uṣṭragrīve kriyāṃ śṛṇu/ athoṣṭragrīvameṣitvā chittvā kṣāraṃ nipātayet// </l>
                    <l xml:id="Su.4.8.21">[Su.4.8.21] pṛtimāṃsavyapohārthamagniratra na pūjitaḥ/ athainaṃ ghṛtasaṃsṛṣṭaistilaiḥ &amp;piṣṭaiḥ prapepayet// </l>
                    <l xml:id="Su.4.8.22">[Su.4.8.22] bandhaṃ tato+anukurvīta pariṣekaṃ tu sarpiṣā/ tṛtīye divase muktvā yathāsvaṃ śodhayedbhiṣak&amp;// </l>
                    <l xml:id="Su.4.8.23">[Su.4.8.23] tataḥ śuddhaṃ viditvā ca ropayettu yathākramam/ utkṛtyāsrāvamārgaṃstu parisrāviṇi buddhimān// </l>
                    <l xml:id="Su.4.8.24">[Su.4.8.24] kṣāreṇa vā srāvagatiṃ daheddhutavahena vā/ sukhoṣṇenāṇutailena secayedgudamaṇḍalam// </l>
                    <l xml:id="Su.4.8.25">[Su.4.8.25] upanāhāḥ pradehāśca mūtrakṣārasamanvitāḥ/ vāmanīyauṣadhaiḥ kāryāḥ pariṣekāśca mātrayā// </l>
                    <l xml:id="Su.4.8.26">[Su.4.8.26] mṛdubhūtaṃ viditvainamalpasrāvaruganvitam/ gatimanviṣya śastreṇa chindyāt &amp;kharujūrapatrakam// </l>
                    <l xml:id="Su.4.8.27">[Su.4.8.27] candrārdhaṃ candracakraṃ ca sūcīmusvamavāṅmukham/ chittvā+agninā dahet samyagevaṃ kṣāreṇa vā punaḥ// </l>
                    <l xml:id="Su.4.8.28">[Su.4.8.28] tataḥ saṃśodhanaireva mṛdupūrvairviśodhayet/ bahirantarmukhaścāpi śiśoryasya bhagandaraḥ// </l>
                    <l xml:id="Su.4.8.29">[Su.4.8.29] tasyāhitaṃ virekāgniśastrakṣārāvacāraṇam/ yadyanmṛdu ca tīkṣṇaṃ ca tattattasyāvacārayet// </l>
                    <l xml:id="Su.4.8.30">[Su.4.8.30] āragvadhaniśākālācūrṇaṃ madhughṛtāplutam/ agravartipraṇihitaṃ vraṇānāṃ śodhanaṃ hitam// </l>
                    <l xml:id="Su.4.8.31">[Su.4.8.31] yogo+ayaṃ nāśayatyāśu gatiṃ meghamivānilaḥ/ āgantuje bhiṣaṅnāḍīṃ śastreṇotkṛtya yatnataḥ// </l>
                    <l xml:id="Su.4.8.32">[Su.4.8.32] jambvoṣṭenāgnivarṇena taptayā vā śalākayā/ dahedyathoktaṃ matimāṃstaṃ vraṇaṃ susamāhitaḥ// </l>
                    <l xml:id="Su.4.8.33">[Su.4.8.33] kṛmighnaṃ ca vidhiṃ kuryācchalyānayanameva ca/ pratyākhyāyaiṣa cārabhyo varjyaścāpi tridoṣajaḥ// </l>
                    <l xml:id="Su.4.8.34">[Su.4.8.34] etat karma samākhyātaṃ sarveṣāmanupūrvaśaḥ/ eṣāṃ tu śastrapatanādvedanā yatra&amp; jāyate// </l>
                    <l xml:id="Su.4.8.35">[Su.4.8.35] tatrāṇutailenoṣṇena pariṣekaḥ praśasyate/ vātaghnauṣadhasaṃpūrṇāṃ sthālīṃ chidraśarāvikām// </l>
                    <l xml:id="Su.4.8.36">[Su.4.8.36] snehābhyaktagudastaptāmadhyāsīta sabāṣpikām/ nāḍyā vā+asyāharet svedaṃ śayānasya rujāpaham/ uṣṇodake+avagāhyo vā tathā śāmyati vedanā// </l>
                    <l xml:id="Su.4.8.37">[Su.4.8.37] kadalīmṛgalopākapriyakājinasaṃbhṛtān/ kārayedupanāhāṃśca sālvaṇādīna vicakṣaṇaḥ// </l>
                    <l xml:id="Su.4.8.38">[Su.4.8.38] kaṭutrikaṃ vacāhiṅgulavaṇānyatha dīpyakam/ pāyayeccāmlakaulatthasurāsauvīrakādibhiḥ// </l>
                    <l xml:id="Su.4.8.39">[Su.4.8.39] jyotiṣmatīlāṅgalakīśyāmādantītrivṛttilāḥ/ kuṣṭhaṃ śatāhvā golomī tilvako girikarṇikā// </l>
                    <l xml:id="Su.4.8.40">[Su.4.8.40] kāsīsaṃ kāñcanaksīryau vargaḥ śodhana iṣyate/ trivṛttilā nāgadantī mañjiṣṭhā payāa saha// </l>
                    <l xml:id="Su.4.8.41">[Su.4.8.41] utsādanaṃ bhavedetat saindhavakṣaudrasaṃyutam/ rasāñjanaṃ haridre dve mañjiṣṭhānimbapallavāḥ// </l>
                    <l xml:id="Su.4.8.42">[Su.4.8.42] trivṛttejovatīdantīkalko&amp; nāḍīvraṇāpahaḥ/ kuṣṭhaṃ trivṛttilā dantī māgadhyaḥ saindhavaṃ madhu// </l>
                    <l xml:id="Su.4.8.43">[Su.4.8.43] rajanī triphalā tutthaṃ hitaṃ syādvraṇaśodhanam/ māgadhyo madhukaṃ rodhraṃ kuṣṭhamelā hareṇavaḥ// </l>
                    <l xml:id="Su.4.8.44">[Su.4.8.44] samaṅgā dhātakī caiva sārivā rajanīdvayam/ priyaṅgavaḥ sarjarasaḥ padmakaṃ padmakesaram// </l>
                    <l xml:id="Su.4.8.45">[Su.4.8.45] &amp;sudhā vacā lāṅgalakī madhūcchiṣṭaṃ sasaindhavam/ etat saṃbhṛtya saṃbhāraṃ tailaṃ dhīro vipācayet// </l>
                    <l xml:id="Su.4.8.46">[Su.4.8.46] etadvai gaṇḍamālāsu maṇḍaleṣvatha mehiṣu/ ropaṇārthaṃ hitaṃ tailaṃ bhagandaravināśanam// </l>
                    <l xml:id="Su.4.8.47">[Su.4.8.47] nyagrodhādigaṇaścaiva hitaḥ śodhanaropaṇe&amp;/ tailaṃ ghṛtaṃ vā tatpakvaṃ bhagandaravināśanam// </l>
                    <l xml:id="Su.4.8.48">[Su.4.8.48] trivṛddantīharidrārkamūlaṃ lohāśvamārakau/ viḍaṅgasāraṃ triphalā snuhyarkapayasī madhu// </l>
                    <l xml:id="Su.4.8.49">[Su.4.8.49] madhūcchiṣṭasamāyuktaistailametairvipācayet/ bhagandaravināśārthametadyojyaṃ viśeṣataḥ// </l>
                    <l xml:id="Su.4.8.50">[Su.4.8.50] citrakārkau trivṛtpāṭhe malapūṃ hayamārakam/ sudhāṃ vacāṃ lāṅgalakīṃ saptaparṇaṃ suvarcikām// </l>
                    <l xml:id="Su.4.8.51">[Su.4.8.51] jyotiṣmatīṃ ca sambhṛtya tailaṃ dhīro vipācayet/ etaddhi syandanaṃ tailaṃ bhṛśaṃ dadyādbhagandare// </l>
                    <l xml:id="Su.4.8.52">[Su.4.8.52] śodhanaṃ ropaṇaṃ caiva sarvaṇakaraṇaṃ tathā/ dvivraṇīyamavekṣeta vraṇāvasthāsu buddhimān// </l>
                    <l xml:id="Su.4.8.53">[Su.4.8.53] chidrādūrdhvaṃ haredoṣṭhamarśoyantrasya yantravit/ tato bhagandare dadyādetadardhendusannibham// </l>
                    <l xml:id="Su.4.8.54">[Su.4.8.54] vyāyāmaṃ maithunaṃ kopaṃ pṛṣṭhayānaṃ gurūṇi ca/ saṃvatsaraṃ parihareduparūḍhavraṇo naraḥ// iti suśrutasaṃhitāyāṃ cikitsāsthāne bhagandaracikitsitaṃ nāmāṣṭamo+adhyāyaḥ//8// </l>
                </div>
                <div n="9" type="adhyāyaḥ" xml:id="suśrutasaṃhitā-body-div-4-div-9">
                    <head xml:id="suśrutasaṃhitā-body-div-4-div-9-head">navamo+adhyāyaḥ/</head>
                    <l xml:id="Su.4.9.1">[Su.4.9.1] athātaḥ kuṣṭhacikitsitaṃ vyākhyāsyāmaḥ// </l>
                    <l xml:id="Su.4.9.2">[Su.4.9.2] yathovāca bhagavān dhanvantariḥ// </l>
                    <l xml:id="Su.4.9.3">[Su.4.9.3] viruddhādhyaśanāsātmyavegavighātaiḥ snehādīnaṃ cāyathārambhaiḥ pāpakriyayā purākṛtakarmayogācca tvagdoṣā bhavanti// </l>
                    <l xml:id="Su.4.9.4">[Su.4.9.4] tatra tvagdoṣī māṃsavasādugdhadadhitailakulatthamāṣaniṣpāvekṣupiṣṭavikārāmlaviruddhādhyaśanājīrṇavidāhyabhiṣyandīni divāsvapnaṃ &amp;vyavāyaṃ ca pariharet// </l>
                    <l xml:id="Su.4.9.5">[Su.4.9.5] tataḥ śāliṣaṣṭikayavagodhūmakoradūṣaśyāmākoddālakādīnanavān bhuñjīta mudgāḍhakyoranyatarasya yūṣeṇa sūpena vā nimbapatrāruṣkaravyāmiśreṇa, maṇḍūkaparṇyavalgujāṭarūpikāpuṣpaiḥ sarpiḥsiddhaiḥ sarṣapatailasiddhairvā, tiktavargeṇa vā+abhihitena; māṃsasātmyāya vā jāṅgalamāṃsamamedaskaṃ vitaret; tailaṃ vajrakamabhyaṅgārthe; āragvadhādikaṣāyamutsādanārthe; pānapariṣekāvagāhādiṣu ca khadirakaṣāyam; ityeṣa āhārācāravibhāgaḥ// </l>
                    <l xml:id="Su.4.9.6">[Su.4.9.6] tatra pūrvarūpeṣūbhayataḥ saṃśodhanamāseveta/ tatra tvaksaṃprāpte śodhanālepanāni, śoṇitaprāpte saṃśodhanālepanakaṣāyapānaśoṇitāvasecanāni, māṃsaprāpte śodhanālepanakaṣāyapānaśoṇitāvasecanāriṣṭamanthaprāśāḥ, caturthakarmaguṇaprāptaṃ yāpyamātmavataḥ saṃvidhānavataśca, tatra saṃśodhanācchoṇitāvasecanāccordhvaṃ bhallātaśilājatudhātumākṣīkaguggulvagurutuvarakakhadirāsanāyaskṛtividhānamāseveta; pañcamaṃ naivopakramet// </l>
                    <l xml:id="Su.4.9.7">[Su.4.9.7] tatra prathamameva kuṣṭhinaṃ snehapānavidhānenopapādayet/ meṣaśṛṅgīśvadaṃṣṭrāśārṅgeṣṭāgudūcīdvipañcamūlīsiddhaṃ tailaṃ ghṛtaṃ vā vātakuṣṭināṃ pānābhyaṅgayorvidadhyāt, dhavāśvakarṇakakubhapalāśapicumardaparpaṭakamadhukarodhrasamaṅgāsiddhaṃ sarpiḥ pittakuṣṭhināṃ, priyālaśālāragvadhanimbasaptaparṇacitrakamaricavacākuṣṭhasiddhaṃ śleṣmakuṣṭhināṃ bhallātakābhayāviḍaṅgasiddhaṃ vā, sarveṣāṃ tuvarakatailaṃ bhallātakatailaṃ veti// </l>
                    <l xml:id="Su.4.9.8">[Su.4.9.8] saptaparṇāragvadhātiviṣekṣurapāṭhākaṭurohiṇyamṛtātriphalāpaṭolapicumardaparpaṭakadurālabhātrāyamāṇāmustācandanapadmakaharidropakulyāviśālāmūrvāśatāvarīsārivendrayavāṭarūṣakaṣaṭgranthāmadhukabhūnimbagṛṣṭikā iti samabhāgāḥ kalkaḥ syāt, kalkāccaturguṇaṃ sarpiḥ prakṣipya taddviguṇo dhātrīphalarasastaccaturguṇā āpāstadaikadhyaṃ samāloḍya vipacet, etanmahātiktakaṃ nāma sarpiḥ kuṣṭhaviṣamajvararaktapittahṛdrogonmādāpasmāragulmapiḍākāsṛgdaragalagaṇḍagaṇḍamālāślīpadapāṇḍurogavisarpārśaḥṣāṇḍhyakaṇḍūpāmādīñchamayediti// </l>
                    <l xml:id="Su.4.9.9">[Su.4.9.9] triphalāpaṭolapicumandāṭarūṣakakaṭurohiṇīdurālabhātrāyamāṇāḥ parpaṭakaścaiteṣāṃ dvipalikān bhāgāñjaladroṇe prakṣipya pādāvaśeṣaṃ kaṣāyamādāya kalkapeṣyāṇīmāni &amp;bheṣajānyardhapalikāni trāyamāṇāmustendrayavacandanakirātatiktāni pippalyaścaitāni ghṛtaprasthe samāvāpya vipacet, etattiktakaṃ nāma sarpiḥ kuṣṭhaviṣamajvaragulmārśograhaṇīdoṣaśophapāṇḍurogavisarpaṣāṇḍhyaśamanamūrdhvajatrugatarogaghnaṃ ceti// </l>
                    <l xml:id="Su.4.9.10">[Su.4.9.10] ato+anyatamena ghṛtena snigdhasvinnasyaikāṃ dve tisraścatasraḥ pañca vā sirā vidhyet; maṇḍalāni cotsannānyavalikhedabhīṣṇaṃ, pracchayedvā, samudraphenaśākagojīkākodumbarikāpatrairvā+avaghṛṣyālepayellākṣāsarjarasarasāñjanaprapunnāḍāvalgujatejovatyaśvamārakārkakuṭajārevatamūlakalkairmūtrapiṣṭaiḥ pittapiṣṭairvā, svarjikātutthakāsīsaviḍaṅgāgāradhūmacitrakakaṭukasudhāharidrāsaindhavakalkairvā, etānyevāvāpya kṣārakalpena niḥsrute pālāśe kṣāre tato vipācya phāṇītamiva saṃjātamavatārya lepayet, jyotiṣkaphalalākṣāmaricappilīsumanaḥpatrairvā, haritālamanaḥśilārkakṣīratilaśigrumaricakalkairvā, svarjikākuṣṭhatutthakuṭajacitrakaviḍaṅgamaricarodhramanaḥśilākalairvā, harītakīkarañjikāviḍaṅgasiddhārthakalavaṇarocanāvalgujaharidrākalkairvā// </l>
                    <l xml:id="Su.4.9.11">[Su.4.9.11] sarve kuṣṭhāpahāḥ siddhā lepāḥ sapta prakīrtitāḥ/ vaiśeṣikānatastūrdhvaṃ dadrūśvitreṣu me śṛṇu// </l>
                    <l xml:id="Su.4.9.12">[Su.4.9.12] lākṣā kuṣṭhaṃ sarṣapāḥ śrīniketaṃ rātrirvyeṣaṃ cakramardasya bījam/ kṛtvaikasthaṃ takrapiṣṭaḥ pralepo dadrūṣūkto mūlakādbījayuktaḥ// </l>
                    <l xml:id="Su.4.9.13">[Su.4.9.13] sindhūdbhūtaṃ cakramardasya bījamikṣūdbhūtaṃ keśaraṃ tārkṣyaśailam/ piṣṭo lepo+ayaṃ kapitthādrasena dadrūstūrṇaṃ nāśayatyeṣa yogaḥ&amp;// </l>
                    <l xml:id="Su.4.9.14">[Su.4.9.14] hemakṣīrī vyādhighātaḥ śirīṣo nimbaḥ sarjo vatsakaḥ sājakarṇaḥ/ śīghraṃ tīvrā nāśayantīha dadrūḥ snānālepodgharṣaṇeṣūpayuktāḥ// </l>
                    <l xml:id="Su.4.9.15">[Su.4.9.15] bhadrāsaṃjñodumbarīmūlatulyaṃ dattvā mūlaṃ kṣodayitvā malapvāḥ/ siddhaṃ toyaṃ pītamuṣṇe sukhoṣṇaṃ sphoṭāñchvitre puṇḍarīke ca kuryāt// </l>
                    <l xml:id="Su.4.9.16">[Su.4.9.16] dvaipaṃ dagdhaṃ carma mātaṅgajaṃ vā bhinne sphoṭe tailayuktaṃ pralepaḥ/ pūtiḥ kīṭo rājavṛkṣodbhavena kṣāreṇāktaḥ śvitrameko nihanti// </l>
                    <l xml:id="Su.4.9.17">[Su.4.9.17] kṛṣṇasya sarpasya masī sudagdhā baibhītakaṃ tailamatha dvitīyam/ etat samastaṃ mṛditaṃ pralepācchvitrāṇi sarvāṇyapahanti śīghram// </l>
                    <l xml:id="Su.4.9.18">[Su.4.9.18] adhyardhatoye &amp;sumatisrutasya kṣārasya kalpena tu saptakṛtvaḥ/ tailaṃ śṛtaṃ tena caturguṇena śvitrāpahaṃ mrakṣaṇametadagryam// </l>
                    <l xml:id="Su.4.9.19">[Su.4.9.19] ghṛtena yuktaṃ prapunāḍabījaṃ kuṣṭhaṃ ca yaṣṭīmadhukaṃ ca piṣṭvā/ śvetāya dadyādgṛhakukkuṭāya caturthabhaktāya bubhukṣitāya// </l>
                    <l xml:id="Su.4.9.20">[Su.4.9.20] tasyopasaṃgṛhya ca tat purīṣamutpācitaṃ&amp; sarvata eva lompet/ abhyantaraṃ māsamimaṃ prayogaṃ prayojayecchvitramatho nihanti// </l>
                    <l xml:id="Su.4.9.21">[Su.4.9.21] kṣāre sudagdhe jalagaṇḍaje&amp; tu gajasya mūtreṇa bahusrute ca/ droṇapramāṇe daśabhāgayuktaṃ dattvā pacedbījamavalgujasya// </l>
                    <l xml:id="Su.4.9.22">[Su.4.9.22] etadyadā cikkaṇatāmupaiti tadā samastaṃ&amp; guṭikā vidadhyāt/ śvitraṃ pralimpedatha saṃpraghṛṣya&amp; tayā vrajedāśu savarṇabhāvam// </l>
                    <l xml:id="Su.4.9.23">[Su.4.9.23] kaṣāyakalpena subhāvitāṃ tu &amp;jalaṃ tvacā cūtaharītakīnām/ tāṃ tāmradīpe praṇidhāya dhīmān vartiṃ vaṭakṣīrasubhāvitāṃ tu// </l>
                    <l xml:id="Su.4.9.24">[Su.4.9.24] ādīpya tajjātamasīṃ gṛhītvā tāṃ cāpi pathyāmbhasi bhagvayitvā/ &amp;saṃpracchitaṃ tadbahuśaḥ kilāsaṃ tailena siktaṃ kaṭunā prayāti// </l>
                    <l xml:id="Su.4.9.25">[Su.4.9.25] āvalgujaṃ bījamagryaṃ nadījaṃ kākāhvānodumbarī yā ca lākṣā/ lauhaṃ cūrṇaṃ māgadhī tārkṣyaśailaṃ tulyāḥ kāryāḥ kṛṣṇavarṇāstilāśca// </l>
                    <l xml:id="Su.4.9.26">[Su.4.9.26] vartiṃ kṛtvā tāṃ gavāṃ pittapiṣṭāṃ lepaḥ kāryaḥ śvitriṇāṃ śvitrahārī/ lepāt pittaṃ śaikhinaṃ śvitrahāri hrīberaṃ vā dagdhametena yuktam// </l>
                    <l xml:id="Su.4.9.27">[Su.4.9.27] tutthālakaṭukāvyoṣasiṃhārkahayamārakāḥ&amp;/ kuṣṭhāvalgujabhallātakṣīriṇīsarṣapāḥ sruhī// </l>
                    <l xml:id="Su.4.9.28">[Su.4.9.28] tilvakāriṣṭapīlūnāṃ patrāṇyāragvadhasya ca/ bījaṃ viḍaṅgāśvahantrorharidre bṛhatīdvayam// </l>
                    <l xml:id="Su.4.9.29">[Su.4.9.29] ābhyāṃ śvitrāṇi yogābhyāṃ lepānnaśyantyaśeṣataḥ/ vāyasīphalgutiktānāṃ śataṃ dattvā pṛthak pṛthak// </l>
                    <l xml:id="Su.4.9.30">[Su.4.9.30] dve loharajasaḥ prasthe triphalātryāḍhakaṃ tathā/ tridroṇe+apāṃ pacedyāvadbhāgau dvāvasanādapi// </l>
                    <l xml:id="Su.4.9.31">[Su.4.9.31] śiṣṭau ca vipacedbhūya etaiḥ ślakṣṇaprapeṣitaiḥ/ kalkairindrayavabyoṣatvagdārucaturaṅgulaiḥ// </l>
                    <l xml:id="Su.4.9.32">[Su.4.9.32] pārāvatapadīdamtībākucīkeśarāhvayaiḥ/ kaṇṭakāryā ca tatpkvaṃ ghṛtaṃ kuṣṭhiṣu yojayet// </l>
                    <l xml:id="Su.4.9.33">[Su.4.9.33] doṣadhātvāśritaṃ pānādabhyaṅgāttvaggataṃ tathā/ apyasādhyaṃ nṛṇāṃ kuṣṭhaṃ nāmnā nīlaṃ niyacchati// </l>
                    <l xml:id="Su.4.9.34">[Su.4.9.34] triphalātvak trikaṭukaṃ surasā madayantikā/ vāyasyāragvadhaścaiṣāṃ tulāṃ kuryāt pṛthak pṛthak// </l>
                    <l xml:id="Su.4.9.35">[Su.4.9.35] kākamācyarkavaruṇadantīkuṭajacitrakāt/ dārvīnidigdhikābhyāṃ tu pṛthagdaśapalaṃ tathā// </l>
                    <l xml:id="Su.4.9.36">[Su.4.9.36] tridroṇe+apāṃ pacedyāvat ṣaṭprasthaṃ pariśeṣitam/ śakṛdrasadadhikṣīramūtrāṇāṃ pṛthagāḍhakam// </l>
                    <l xml:id="Su.4.9.37">[Su.4.9.37] tadvadghṛtasya tatsādhyaṃ bhūnimbavyoṣacitrakaiḥ/ karañjaphalanīlikāśyāmāvalgujapīlubhiḥ// </l>
                    <l xml:id="Su.4.9.38">[Su.4.9.38] nīlinīnimbakusumaiḥ siddhaṃ kuṣṭhāpahaṃ ghṛtam/ mrakṣaṇādaṅgasāvarṇyaṃ śvitriṇāṃ janayennṛṇām/ bhagandaraṃ kṛmīnarśo mahānīlaṃ niyacchati// </l>
                    <l xml:id="Su.4.9.39">[Su.4.9.39] mūtraṃ gavyaṃ citrakavyoṣayuktaṃ sarpiḥkumbhe kṣaudrayuktaṃ sthitaṃ hi/ pakṣādūrdhvaṃ śvitribhiḥ peyametat kuryāccāsmin kuṣṭhadiṣṭaṃ vidhānam// </l>
                    <l xml:id="Su.4.9.40">[Su.4.9.40] pūtīkārkasruṅnarendradrumāṇāṃ mūtraiḥ piṣṭāḥ pallavāḥ saumanāśca/ lepaḥ śvitraṃ hanti dadrūrvraṇāṃśca duṣṭānyarśāṃsyeṣa &amp;nāḍīvraṇāṃśca// </l>
                    <l xml:id="Su.4.9.41">[Su.4.9.41] &amp;asmādūrdhvaṃ niḥsrute duṣṭarakte jātaprāṇaṃ sarpiṣā snehayitvā/ tīkṣṇairyogaiśchardayitvā prāgāḍhaṃ paścāddoṣaṃ nirhareccāpramattaḥ// </l>
                    <l xml:id="Su.4.9.42">[Su.4.9.42] durvānto vā durvirikto+api vā syāt kuṣṭhī doṣairuddhatairvyāptadehaḥ/ niḥsandigdhaṃ yātyasādhyatvamāśu tasmāt kṛtsnānnirharettasya doṣān// </l>
                    <l xml:id="Su.4.9.43">[Su.4.9.43] pakṣāt pakṣācchardanānyabhyupeyānmāsānmāsāt sraṃsanaṃ cāpi deyam/ srāvyaṃ raktaṃ vatsare hi dviralpaṃ nasyaṃ dadyācca trirātrāttrirātrāt// </l>
                    <l xml:id="Su.4.9.44">[Su.4.9.44] pathyā vyoṣaṃ sekṣujātaṃ satailaṃ līḍhvā śīghraṃ mucyate kuṣṭharogāt/ dhātrīpathyākṣopakulyāviḍaṅgān kṣaudrājyābhyāmekato vā+avalihyāt// </l>
                    <l xml:id="Su.4.9.45">[Su.4.9.45] pītvā māsaṃ vā palāṃśāṃ haridrāṃ mūtreṇāntaṃ pāparogasya gacchet/ evaṃ peyaścitrakaḥ ślakṣṇapiṣṭaḥ pippalyo vā pūrvavanmūtrayuktāḥ// </l>
                    <l xml:id="Su.4.9.46">[Su.4.9.46] tadvattārkṣyaṃ māsamātraṃ ca peyaṃ tenājasraṃ dehamālepayecca/ āriṣṭītvak sāptaparṇī ca tulyā lākṣā mustaṃ pañcamūlyau haridre// </l>
                    <l xml:id="Su.4.9.47">[Su.4.9.47] mañjiṣṭhākṣau vāsako devadāru pathyāvahnī vyoṣadhātrīviḍaṅgāḥ/ sāmānyāṃśaṃ yojayitvā viḍaṅgaiścūrṇaṃ kṛtvā tatpalonmānamaśnan// </l>
                    <l xml:id="Su.4.9.48">[Su.4.9.48] kuṣṭhājjanturmucyate traiphalaṃ vā sarpirdroṇaṃ vyoṣayuktaṃ ca yuñjan/ gomūtrāmbudroṇasiddhe+akṣapīḍe siddhaṃ sarpirnāśayeccāpi kuṣṭham// </l>
                    <l xml:id="Su.4.9.49">[Su.4.9.49] āragvadhe saptaparṇe paṭole savṛkṣake naktamāle sanimbe jīrṇaṃ pakvaṃ taddharidrādvayena hanyāt kuṣṭhaṃ muṣkake cāpi sarpiḥ// </l>
                    <l xml:id="Su.4.9.50">[Su.4.9.50] rodhrāriṣṭaṃ padmakaṃ raktasāraḥ saptāhvākṣau vṛkṣako bījakaśca/ yojyāḥ snāne dahyamānasya jantoḥ peyā vā syāt kṣaudrayuktā tribhaṇḍī// </l>
                    <l xml:id="Su.4.9.51">[Su.4.9.51] khādet kuṣṭhī māṃsaśā(pā)te purāṇān mudgān siddhānnimbatoye satailān/ nimbakvāthaṃ jātasattvaḥ pibedvā kvāthaṃ vā+arkālarkasaptacchadānām// </l>
                    <l xml:id="Su.4.9.52">[Su.4.9.52] jagdheṣvaṅgeṣvaśvamārasya mūlaṃ lepo yuktaḥ syādviḍaṅgaiḥ samūtraiḥ/ mūtraiścainaṃ secayedbhojayecca sarvāhārān saṃprayuktān viḍaṅgaiḥ// </l>
                    <l xml:id="Su.4.9.53">[Su.4.9.53] kārañjaṃ vā sārṣapaṃ vā kṣateṣu kṣepyaṃ tailaṃ śigrukośāmrayorvā/ pakvaṃ sarvairvā kaṭūṣṇaiḥ satikaiḥ śeṣaṃ ca syādduṣṭavat saṃvidhānam// </l>
                    <l xml:id="Su.4.9.54">[Su.4.9.54] saptaparṇakarañjārkamālatīkaravīrajam/ snuhīśirīṣayormūlaṃ citrakāsphotayorapi// </l>
                    <l xml:id="Su.4.9.55">[Su.4.9.55] viṣalāṅgalavajrākhyakāsīsālamanaḥśilāḥ/ karañjabījaṃ trikaṭu triphalāṃ rajanīdvayam// </l>
                    <l xml:id="Su.4.9.56">[Su.4.9.56] siddhārthakān viḍaṅgāni prapunnāḍaṃ ca saṃharet/ mūtrapiṣṭaiḥ pacedetaistailaṃ kuṣṭhavināśanam// </l>
                    <l xml:id="Su.4.9.57">[Su.4.9.57] etadvajrakamabhyaṅgānnāḍīduṣṭavraṇāpaham/ siddhārthakaḥ karañjau dvau dve haridre rasāñjanam// </l>
                    <l xml:id="Su.4.9.58">[Su.4.9.58] kuṭajaśca prapunnāḍasaptaparṇau mṛgādanī/ lākṣā sarjaraso+arkaśca sāsphotāragvadhau snuhī// </l>
                    <l xml:id="Su.4.9.59">[Su.4.9.59] śirīṣastuvarākhyastu kuṭajāruṣkarau vacā/ kuṣṭhaṃ kṛmighnaṃ mañjiṣṭhā lāṅgalī citrakaṃ tathā// </l>
                    <l xml:id="Su.4.9.60">[Su.4.9.60] mālatī kaṭutumbī ca gandhāhvā mūlakaṃ tathā/ saindhavaṃ karavīraśca gṛhadhūmaṃ viṣaṃ tathā// </l>
                    <l xml:id="Su.4.9.61">[Su.4.9.61] kampillakaṃ sasindūraṃ tejohvātutthakāhvaye/ samabhāgāni sarvāṇi kalkapeṣyāṇi kārayet// </l>
                    <l xml:id="Su.4.9.62">[Su.4.9.62] gomūtraṃ dviguṇaṃ dadyāttilatailāccaturguṇam/ kārañjaṃ yā mahāvīryaṃ sārṣapaṃ vā mahāguṇam// </l>
                    <l xml:id="Su.4.9.63">[Su.4.9.63] abhyaṅgāt sarvakuṣṭhāni gaṇḍamālābhagandarān/ nāḍīduṣṭavraṇān ghorān nāśayennātra saṃśayaḥ// </l>
                    <l xml:id="Su.4.9.64">[Su.4.9.64] mahāvajrakamityetannāmnā tailaṃ mahāguṇam/ pittāvāpairmūtrapiṣṭastailaṃ lākṣādikaiḥ kṛtam// </l>
                    <l xml:id="Su.4.9.65">[Su.4.9.65] saptāhaṃ kaṭukālābvāṃ nidadhīta cikitsakaḥ/ pītavantaṃ tato mātrāṃ tenābhyaktaṃ ca mānavam// </l>
                    <l xml:id="Su.4.9.66">[Su.4.9.66] śāyayedātape tasya doṣā gacchanti sarvaśaḥ/ srutadoṣaṃ samutthāpya snātaṃ khadiravāriṇā// </l>
                    <l xml:id="Su.4.9.67">[Su.4.9.67] yavāgūṃ pāyayedenaṃ sādhitāṃ khadirāmbunā/ evaṃ saṃśodhane varge kuṣṭhaghneṣvauṣadheṣu ca// </l>
                    <l xml:id="Su.4.9.68">[Su.4.9.68] kuryāttailāni sarpīṣi pradehodgharṣaṇāni ca/ prātaḥ prātaśca seveta yogān vairecanāñ śubhān/ pañca ṣaṭ sapta cāṣṭau vā yairutthānaṃ na gacchati// </l>
                    <l xml:id="Su.4.9.69">[Su.4.9.69] kārabhaṃ vā pibenmūtraṃ jīrṇe tatkṣīrabhojanam/ jātasattvāni kuṣṭhāni māsaiḥ ṣaḍbhirapohati// </l>
                    <l xml:id="Su.4.9.70">[Su.4.9.70] didṛkṣurantaṃ kuṣṭhasya khadiraṃ kuṣṭhapīḍitaḥ/ sarvathaiva prayuñjīta snānapānāśanādiṣu// </l>
                    <l xml:id="Su.4.9.71">[Su.4.9.71] yathā hanti pravṛddhatvāt kuṣṭhamāturamojasā/ tathā hantyupayuktastu khadiraḥ kuṣṭhamojasā// </l>
                    <l xml:id="Su.4.9.72">[Su.4.9.72] &amp;nīcaromanakhaḥ śrānto hitāśyauṣadhatatparaḥ/ yoṣinmāṃsasurāvarjī kuṣṭhī kuṣṭhamapohati// iti suśrutasaṃhitāyāṃ cikitsāsthāne kuṣṭhacikitsitaṃ nāma navamo+adhyāyaḥ//9// </l>
                </div>
                <div n="10" type="adhyāyaḥ" xml:id="suśrutasaṃhitā-body-div-4-div-10">
                    <head xml:id="suśrutasaṃhitā-body-div-4-div-10-head">daśamo+adhyāyaḥ/</head>
                    <l xml:id="Su.4.10.1">[Su.4.10.1] athāto mahākuṣṭhacikitsitaṃ vyākhyāsyāmaḥ// </l>
                    <l xml:id="Su.4.10.2">[Su.4.10.2] yathovāca bhagavān dhanvantariḥ// </l>
                    <l xml:id="Su.4.10.3">[Su.4.10.3] kuṣṭheṣu meheṣu kaphāmayeṣu sarvāṅgaśopheṣu ca dāruṇeṣu/ kṛśatvamicchatsu ca medureṣu yogānimānagryamatirvidadhyāt// </l>
                    <l xml:id="Su.4.10.4">[Su.4.10.4] kṣuṇṇān yavānniṣpūtān rātrau gomūtraparyuṣitān mahati kiliñje śoṣayet, evaṃ saptarātraṃ bhāvayecchoṣayecca, tatastān kapālabhṛṣṭān śaktūn kārayitvā, prātaḥ prātareva kuṣṭhinaṃ pramehiṇaṃ vā sālasārādikaṣāyeṇa kaṇṭakivṛkṣakaṣāyeṇa vā pāyayedbhallātakaprapunnāḍāvalgujārkacitrakaviḍaṅgamustacūrṇacaturbhāgayuktān; evameva sālasārādikaṣāyaparipītānāmāragvadhādikaṣāyaparipītānāṃ vā gavāśvāśakṛdbhūtānāṃ vā yavānāṃ śaktūn kārayitvā bhallātakādīnāṃ cūrṇānyāvāpya khadirāśananimbarājavṛkṣarohītakaguḍūcīnāmanyatamasya kaṣāyeṇa śarkarāmadhumadhureṇa drākṣāyuktena dāḍimāmalakavetasāmlena saindhavalavaṇānvitena pāyayet; eṣa sarvamanthakalpaḥ// </l>
                    <l xml:id="Su.4.10.5">[Su.4.10.5] yāvakāṃśca bhakṣyān dhānolumbakakulmāṣāpūpapūrṇakośotkārikāśaṣkulikākuṇāvīprabhṛtīn seveta; yavavidhānena godhūmaveṇuyavānupayuñjīta// </l>
                    <l xml:id="Su.4.10.6">[Su.4.10.6] ariṣṭānato vakṣyāmaḥ pūtīkacavyacitrakasuradārusārivādantītrivṛttrikaṭukānāṃ pratyekaṃ ṣaṭpalikā bhāgā badarakuḍavastriphalākuḍava ityeteṣāṃ cūrṇāni, tataḥ pippalīmadhughṛtairantaḥpralipte ghṛtabhājane prākkṛtasaṃskāre saptodakakuḍavānayorajo+ardhakuḍavamardhatulāṃ ca guḍasyābhihitāni cūrṇānyāvāpya svanuguptaṃ kṛtvā yavapalle saptarātraṃ vāsayet, tato yathābalamupayuñjīta, eṣo+ariṣṭaḥ kuṣṭhamehamedaḥpāṇḍurogaśvayathūnapahanti/ evaṃ śālasārādau nyagrodhādāvāragvadhādau cāriṣṭān kurvīta// </l>
                    <l xml:id="Su.4.10.7">[Su.4.10.7] āsavānato vakṣyāmaḥ palāśabhasmaparisrutasyoṣṇodakasya śītībhūtasya trayo bhāgā dvau phāṇitasyaikadhyamariṣṭakalpena vidadhyāt, evaṃ tilādīnāṃ kṣāreṣu; śālasārādau vyagrodhādāvāragvadhādau mūtreṣu cāsavān vidadhyāt// </l>
                    <l xml:id="Su.4.10.8">[Su.4.10.8] atha surā vakṣyāmaḥ śiṃśapākhadirayoḥ sāramādāyotpāṭhya cottamāraṇībrāhmīkośavatīstatsarvamakataḥ kaṣāyakalpena vipācyodakamādadīta maṇḍodakārthaṃ, kiṇvapiṣṭamabhiṣuṇuyācca yathoktam/ evaṃ surāḥ śālasārādau nyagrodhādāvāragvadhādau ca vidadhyāt// </l>
                    <l xml:id="Su.4.10.9">[Su.4.10.9] prakṣipya vipacet, tato nātidravaṃ nātisāndramavatārya tasya pāṇitalaṃ pūrṇamaprātarāśo madhumiśraṃ lihyāt; evaṃ śālasārādau nyagrodhādāvāragvadhādau ca lehān kārayet// </l>
                    <l xml:id="Su.4.10.10">[Su.4.10.10] ataścūrṇakriyāṃ vakṣyāmaḥ śālasārādīnāṃ sāracūrṇaprasthamāhṛtyāragvadhādikaṣāyaparipītamanekaśaḥ śālasārādikaṣāyeṇaiva pāyayet; evaṃ nyagrodhādīnāṃ phaleṣu, puṣpeṣvāragvadhādīnāṃ cūrṇakriyāṃ kārayet// </l>
                    <l xml:id="Su.4.10.11">[Su.4.10.11] ata ūrdhvamayaskṛtīrvakṣyāmaḥ tīkṣṇalohapatrāṇi tanūni lavaṇavargapradigdhāni gomayāgniprataptāni triphalāśālasārādikaṣāyeṇa nirvāpayet ṣoḍaśavārān, tataḥ khadirāṅgārataptānyupaśāntatāpāni sūkṣmacūrṇāni kārayedghanatāntavaparisrāvitāni&amp;, tato yathābalaṃ mātrāṃ sarpirmadhubhyāṃ saṃsṛjyopayuññīta, jīrṇe yathāvyādhyanamlamalavaṇamāhāraṃ kurvīta, evaṃ tulamupayujya kuṣṭhamedamedaḥśvayathupāṇḍurogonmādāpasmārānapahatya varṣaśataṃ jīvati, tulāyāṃ tulāyāṃ varṣaśatamutkarṣaḥ, etena sarvalauheṣvayaskṛtayo vyākhyātāḥ// </l>
                    <l xml:id="Su.4.10.12">[Su.4.10.12] trivṛcchyāmāgnimanthasaptalākevukaśaṅkhinītilvakatriphalāpalāśaśiṃśapānāṃ svarasamādāya pālāśyāṃ droṇyāmabhyāsicya khadirāṅgārataptamayaḥpiṇḍaṃ trisaptakṛtvo nirvāpya tamādāya punarāsicya sthālyāṃ gomayāgninā vipacet, tataścaturthabhāgāvaśiṣṭamavatārya parisrāvya bhūyo+agnitaptānyayaḥpatrāṇi prakṣipet, sidhyati cāsmin pippalyādicūrṇabhāgaṃ dvau madhunastāvadghṛtasyeti dadyāt, tataḥ praśāntamāyase pātre svanuguptaṃ nidadhyāt, tato yathāyogaṃ śuktiṃ prakuñcaṃ vopayuñjīta, jīrṇe yathāvyādhyāhāramupaseveta/ eṣauṣadhāyaskṛtirasādhyaṃ kuṣṭhaṃ pramehaṃ vā sādhayati, sthūlamapakarṣati, śophamupahanti, sannmagnimuddharati, viśeṣeṇa copadiśyate rājayakṣmiṇāṃ, varṣaśatāyuścānayā puruṣo bhavati/ śālasārādikvāthamāsicya pālāśyāṃ droṇyāmayoghanāṃstaptānnirvāpya kṛtasaṃskāre kalaśe+abhyāsicya pippalyādicūrṇabhāgaṃ kṣaudraṃ guḍamiti ca dattvā svanuguptaṃ nidadhyāt, etāṃ mahauṣadhāyaskṛtiṃ māsamardhamāsaṃ vā sthitāṃ yathābalamupayuñjīta/ evaṃ nyagrodhādāvārevatādiṣu ca vidadhyāt// </l>
                    <l xml:id="Su.4.10.13">[Su.4.10.13] ataḥ khadiravidhānamupadekṣyāmaḥ praśastadeśajātamanupahataṃ &amp;madhyamavayasaṃ khadiraṃ paritaḥ khānayitvā tasya madhyamaṃ mūlaṃ chittvā+ayomayaṃ kumbhaṃ tasminnantare nidadhyādyathā rasagrahaṇasamartho bhavati, tatastaṃ gomayamṛdā+avaliptamavakīryendhanairgomayamiśrairādīpayedyathā+asya dahyamānasya rasaḥ sravatyadhastāt, tadyadā jānīyāt pūrṇaṃ bhājanamiti, athainamuddhṛtya parisrāvya rasamanyasmin pātre nidhāyānuguptaṃ nidadhyāt, tato yathāyogaṃ mātrāmāmalakarasamadhusarpirbhiḥ saṃsṛjyopayuñjīta, jīrṇe bhallātakavidhānavadāhāraḥ parihāraśca, prasthe copayukte śataṃ varṣāṇāmāyuṣo+abhivṛddhirbhavati/ khadirasāratulāmudakadroṇe vipācya ṣoḍaśāṃśāvaśiṣṭamavatāryānuguptaṃ nidadhyāt, tamāmalakarasamadhusarpirbhiḥ saṃsṛjyopayuñjīta/ eṣa eva sarvavṛkṣāsāreṣu kalpaḥ/ khadirasāracūrṇatulāṃ khadirasārakvāthamātrāṃ vā prātaḥ prātarupaseveta, khadirasārakvāthasiddhamāvikaṃ vā sarpiḥ// </l>
                    <l xml:id="Su.4.10.14">[Su.4.10.14] amṛtavallīsvarasaṃ kvāthaṃ vā prātaḥ prātarupaseveta, tatsiddhaṃ vā sarpiḥ, aparāhṇe sasarpiṣkamodanamāmalakayūṣeṇa bhuñjīta; evaṃ māsamupayujya sarvakuṣṭhairvimucyata iti// </l>
                    <l xml:id="Su.4.10.15">[Su.4.10.15] kṛṣṇatilabhallātakatailāmalakarasasarpiṣāṃ droṇaṃ śālasārādikaṣāyasaya ca, triphalātrikaṭukaparūṣaphalamajjaviḍaṅgaphalasāracitrārkāvalgujaharidrādvayatrivṛddantīdravantīndrayavayaṣṭīmadhukātiviṣārasāñjanapriyaṅgūṇāṃ pālikā bhāgāstānaikadhyaṃ snehapākavidhānena pacet, tat sādhusiddhamavatārya parisrāvyānuguptaṃ nidadhyāt, tata upasaṃskṛtaśarīraḥ prātaḥ prātarutthāya pāṇiśuktimātraṃ kṣaudreṇa pratisaṃsṛjyopayuñjiāta, jīrṇe mudgāmalakayūṣeṇālavaṇena sarpiṣmantaṃ khadirodakasiddhaṃ mṛdvodanamaśnīyāt khadirodakasevī, ityevaṃ droṇamupayujya sarvakuṣṭhairvimuktaḥ śuddhatanuḥ smṛtimān varṣaśatāyurarogo bhavati// </l>
                    <l xml:id="Su.4.10.16">[Su.4.10.16] bhavati cātra surāmanthāsavāriṣṭāṃllehāṃścūrṇānyayaskṛtīḥ/ sahasraśo+api kurvīta bījenānena buddhimān// iti suśrutasaṃhitāyāṃ cikitsāsthāne mahākuṣṭhacikitsitaṃ nāma daśamo+adhyāyaḥ//10// </l>
                </div>
                <div n="11" type="adhyāyaḥ" xml:id="suśrutasaṃhitā-body-div-4-div-11">
                    <head xml:id="suśrutasaṃhitā-body-div-4-div-11-head">ekādaśo+adhyāyaḥ/</head>
                    <l xml:id="Su.4.11.1">[Su.4.11.1] athātaḥ pramehacikitsitaṃ vyākhyāsyāmaḥ// </l>
                    <l xml:id="Su.4.11.2">[Su.4.11.2] yathovāca bhagavān dhanvantariḥ// </l>
                    <l xml:id="Su.4.11.3">[Su.4.11.3] dvau pramehau bhavataḥ sahajo+apathyanimittaśca/ tatra sahajo mātṛpitṛbījadoṣakṛtaḥ, ahitāhārajo+apathyanimittaḥ/ tayoḥ pūrveṇopadrutaḥ kṛśo rūkṣo+alpāśī pipāsurbhṛśaṃ parisaraṇaśīlaśca bhavati; uttareṇa sthūlo bahvāī snigdhaḥ śayyāsanasvapnaśīlaḥ prāyeṇeti// </l>
                    <l xml:id="Su.4.11.4">[Su.4.11.4] tatra kṛśamannapānapratisaṃskṛtābhiḥ kriyābhiścikitseta, sthūlamapatarpaṇayuktābhiḥ// </l>
                    <l xml:id="Su.4.11.5">[Su.4.11.5] sarva eva ca parihareyuḥ sauvīrakatuṣodakaśuktamaireyasurāsavatoyapayastailaghṛtekṣuvikāradadhipiṣṭānnāmlayavāgūṇānakāni grāmyānūpaudakamāṃsāni ceti// </l>
                    <l xml:id="Su.4.11.6">[Su.4.11.6] tataḥ śāliṣaṣṭikayavagodhūmakodravoddālakānanavān bhuñjīta caṇakāḍhakīkulatthamudgavikalpena, tiktakaṣāyābhyāṃ ca śākagaṇābhyāṃ nikumbheṅgudīsarṣapātasītailasiddhābhyāṃ, baddhamūtrairvā jāṅgalairmāṃsairapahṛtamedobhiranamlairaghṛtaiśceti// </l>
                    <l xml:id="Su.4.11.7">[Su.4.11.7] tatrādita eva pramehiṇaṃ snigdhamanyatamena tailena priyaṅgvādisiddhena vā ghṛtena vāmayet pragāḍhaṃ virecayecca, virecanādanantaraṃ surasādikaṣāyeṇāsthāpayenmahauṣadhabhadradārumustāvāpena madhusaindhavayuktena, dahyamānaṃ ca nyagrodhādikaṣāyeṇa nistailena// </l>
                    <l xml:id="Su.4.11.8">[Su.4.11.8] tataḥ śuddhadehamāmalakarasena haridrāṃ madhusaṃyuktāṃ pāyayet, triphalāviśālādevadārumustakaṣāyaṃ vā, śālakampillakamuṣkakakalkamakṣamātraṃ vā madhumadhuramāmalakarasena haridrāyutaṃ, kuṭajakapittharohītakabibhītakasaptaparṇapuṣpakalkaṃ vā nimbāragvadhasaptaparṇamūrvākuṭajasomavṛkṣapalāśānāṃ vā tvakpatramūlaphalapuṣpakaṣāyāṇi, ete pañca yogāḥ sarvamehānāmapahantāro vyākhyātāḥ// </l>
                    <l xml:id="Su.4.11.9">[Su.4.11.9] &amp;viśeṣaścāta ūrdhvaṃ tatrodakamehinaṃ pārijātakaṣāyaṃ pāyayet, ikṣumehinaṃ citrakakaṣāyaṃ, śanairmehinaṃ khadirakaṣāyaṃ, lavaṇamehinaṃ &amp;pāṭhā+aguruharidrākaṣāyaṃ, piṣṭamehinaṃ haridrādāruharidrākaṣāyaṃ, sāndramehinaṃ saptaparṇakaṣāyaṃ, śukramehinaṃ dūrvāśaivalaplavahaṭhakarañjakaserukakaṣāyaṃ kakubhacandanakaṣāyaṃ vā, phenamehinaṃ triphalāragvaghamṛdvīkākaṣāyaṃ, madhumadhuramiti; paittikeṣu nīlamehinaṃ śālasārādikaṣāyamaśvatthakaṣāyaṃ vā pāyayet, haridrāmehinaṃ rājavṛkṣakaṣāyaṃ, amlamehinaṃ nyagrodhādikaṣāyaṃ, kṣāramehinaṃ triphalākaṣāyaṃ, mañjiṣṭhāmehinaṃ mañjiṣṭhācandanakaṣāyaṃ, śoṇitamehinaṃ guḍūcītindukāsthikāśmaryakharjūrakaṣāyaṃ madhumiśraṃ; ata ūrdhvamasādhyeṣvapi yogān yāpanārthaṃ vakṣyāmaḥ, tadyathā sarpirmehinaṃ kuṣṭhakuṭajapāṭhāhiṅgukaṭurohiṇīkalkaṃ guḍūcīcitrakakaṣāyeṇa pāyayet, vasāmehinamagnimanthakaṣāyaṃ śiṃśapākaṣāyaṃ vā, kṣaudramehinaṃ kadarakramukakaṣāyaṃ&amp;, hastimehinaṃ tindukakapitthaśirīṣapalāśapāṭhāmūrvāduḥsthikṣāraṃ ceti; dahyamānamaudakakandakvāthasiddhāṃ yavāgūṃ kṣīrekṣurasamadhurāṃ pāyayet// </l>
                    <l xml:id="Su.4.11.10">[Su.4.11.10] tataḥ priyaṅgvanantāyūthikāpadmātrāyantikālohitikāmbaṣṭhādāḍimatvakśālaparṇīpadmatuṅgakeśaradhātakīvakulaśālmalīśrīveṣṭakamocaraseṣvariṣṭānayaskṛtīrlehānāsavāṃśca kurvīta; śṛṅgāṭakagiloḍyavisamṛṇālakāśakaserukamadhukāmrajambvasanatiniśakakubhakaṭvaṅgarodhrabhallātakapalāśacarmavṛkṣagirikarṇikāśītaśivaniculadāḍimājakarṇaharivṛkṣarājādanagopaghoṇṭāvikaṅgateṣu vā; yavānnavikārāṃśca seveta; yathoktakaṣāyasiddhāṃ yavāgūṃ cāsmai prayacchet, kaṣāyāṇi vā pātum// </l>
                    <l xml:id="Su.4.11.11">[Su.4.11.11] mahādhanamahitāhāramauṣadhadveṣiṇamīśvaraṃ vā pāṭhābhayācitrakapragāḍhamanalpamākṣikamanyatamamāsavaṃ pāyayet, aṅgāaraśūlyopadaṃśaṃ vā mādhvīkamabhīkṣṇaṃ, kṣaudrakapitthamaricānuviddhāni cāsmai pānabhojanānyupaharet, uṣṭrāśvatarakharapurīṣacūrṇāni cāsmai dadyādaśaneṣu; hiṅgusaindhavayuktairyūṣaiḥ sārṣapaiśca rāgairbhojayet; aviruddhāni cāsmai pānabhojanānyupaharedrasagandhavanti ca; pravṛddhamehāstu vyāyāmaniyuddhakrīḍāgajaturagarathapadāticaryāparikramaṇānyastropāstre&amp; vā severan// </l>
                    <l xml:id="Su.4.11.12">[Su.4.11.12] adhanastvabāndhavo vā pādatrāṇātapatravirahito bhaikṣyāśī grāmaikarātravāsī muniriva saṃyatātmā yojanaśatamadhikaṃ vā gacchet, mahādhano vā śyāmākanīvāravṛttirāmalakakapitthatindukāśmantakaphalāhāro mṛgaiḥ saha vaset, tanmūtraśakṛdbhakṣaḥ satatamanuvrajedgāḥ, brahmaṇo vā śiloñchavṛttirbhūtvā brahmarathamuddharet, kṛṣet satatamitaraḥ khanedvā kūpaṃ, kṛśaṃ tu satataṃ rakṣet// </l>
                    <l xml:id="Su.4.11.13">[Su.4.11.13] bhavati cātra adhano vaidyasandeśādevaṃ kurvannatandritaḥ/ saṃvatsarādantarādvā pramehāt pratimucyate// iti suśrutasaṃhitāyāṃ cikitsāsthāne pramehacikitsitaṃ nāmaikadaśo+adhyāyaḥ//11// </l>
                </div>
                <div n="12" type="adhyāyaḥ" xml:id="suśrutasaṃhitā-body-div-4-div-12">
                    <head xml:id="suśrutasaṃhitā-body-div-4-div-12-head">dvādaśo+adhyāyaḥ/</head>
                    <l xml:id="Su.4.12.1">[Su.4.12.1] athātaḥ pramehapiḍakācikitsitaṃ vyākhyāsyāmaḥ// </l>
                    <l xml:id="Su.4.12.2">[Su.4.12.2] yathovāca bhagavān dhanvantariḥ// </l>
                    <l xml:id="Su.4.12.3">[Su.4.12.3] śarāvikādyā nava piḍakāḥ prāguktāḥ; tāḥ prāṇavato+alpāstvaṅmāṃsaprāptā mṛdvyo+alparujaḥ kṣiprapākabhedinyaśca sādhyāḥ// </l>
                    <l xml:id="Su.4.12.4">[Su.4.12.4] tābhirupadrutaṃ pramehiṇamupacaret/ tatra pūrvarūpeṣvapatarpaṇaṃ vanaspatikaṣāyaṃ bastamūtraṃ copadiśet; evamakurvatastasaya madhurāhārasya mūtraṃ svedaḥ śleṣmā ca madhurībhavati pramehaścābhivyakto bhavati, tatrobhayataḥ saṃśodhanamāseveta; evamakurvatastasya doṣāḥ pravṛddhā māṃsaśoṇite pradūṣya śophaṃ janayantyupadravān vā kāṃścit, tatroktaḥ pratīkāraḥ sirāmokṣaśca; evamakurvatastasya śopho vṛddho+atimātraṃ rujo vidāhamāpadyate, tatra śastrapraṇidhānamuktaṃ vraṇakriyopasevā ca; evamakurvatastasya pūyo+abhyantaramavadāryotsaṅgaṃ mahāntamavakāśaṃ kṛtvā pravṛddho bhavatyasādhyaḥ; tasmādādita eva pramehiṇamupakramet// </l>
                    <l xml:id="Su.4.12.5">[Su.4.12.5] bhallātakabilvāmbupippalīmūlodakīryāvarṣābhūpunarnavācitrakaśaṭīsnuhīvaruṇakapuṣkaradantīpathyā daśapalonmitā yavakolakulatthāṃśca prāsthikān saliladroṇe niṣkvāthya caturbhāgāvaśiṣṭe+avatārya vacātrivṛtkampillakabhārgīniculaśuṇṭhīgajapippalīviḍaṅgarodhraśirīṣāṇāṃ bhāgairardhapalikairghṛtaprasthaṃ vipācayenmehaśvayathukuṣṭhagulmodarārśaḥplīhavidradhipiḍakānāṃ nāśanaṃ nāmnā dhānvantaram// </l>
                    <l xml:id="Su.4.12.6">[Su.4.12.6] durvirecyā hi madhumehino bhavanti medo+abhivyāptaśarīratvāt, tasmāttīkṣṇameteṣāṃ śodhanaṃ kurvīta/ piḍakāpīḍitāḥ sopadravāḥ sarva eva pramehā mūtrādimādhurye madhugandhasāmānyāt pāribhāṣikīṃ madhumehākhyāṃ labhante// </l>
                    <l xml:id="Su.4.12.7">[Su.4.12.7] na caitān kathaṃcidapi svedayet, medobahutvādeteṣāṃ viśīryate dehaḥ svedena// </l>
                    <l xml:id="Su.4.12.8">[Su.4.12.8] rasāyanīnāṃ ca daurbalyānnordhvamuttiṣṭhanti pramehiṇāṃ doṣāḥ, tato madhumehināmadhaḥkāye piḍakāḥ prādurbhavanti// </l>
                    <l xml:id="Su.4.12.9">[Su.4.12.9] apakvānāṃ tu piḍakānāṃ śophavat pratīkāraḥ, pakvānāṃ vraṇavaditi; tailaṃ tu vraṇaropaṇamevādau kurvīta, āragvadhādikaṣāyamutsādanārthe, śālasārādikaṣāyaṃ pariṣecane, pippalyādikaṣāyaṃ pānabhojaneṣu, pāṭhācitrakaśārṅgeṣṭākṣudrābṛhatīsārivāsomavalkasaptaparṇāragvadhakuṭajamūlacūrṇāni madhumithāṇi praśnīyāt// </l>
                    <l xml:id="Su.4.12.10">[Su.4.12.10] śālasārādivargakaṣāyaṃ caturbhāgāvaśiṣṭamavatārya parisrāvya punarupanīya sādhayet, sidhyati cāmalakarodhrapriyaṅgudantīkṛṣṇāyastāmracūrṇānyāvapet, etadanupadagdhaṃ lehībhūtamavatāryānuguptaṃ nidadhyāt, tato yathāyogamupayuñjīta, eṣa lehaḥ sarvamehānāṃ hantā// </l>
                    <l xml:id="Su.4.12.11">[Su.4.12.11] triphalānitrakatrikaṭukaviḍaṅgamustānāṃ nava bhāgāstāvanta eva kṛṣṇāyaścūrṇasya, tatsarvamaikadhyaṃ kṛtvā yathāyogaṃ mātrāṃ sarpirmadhubhyāṃ saṃsṛjyopayuñjīta, etannavāyasam; etena jāṭharyaṃ na bhavati, sanno+agnirāpyāyate, durnāmaśophapāṇḍukuṣṭharogāvipākakāsaśvāsapramehāśca na bhavanti// </l>
                    <l xml:id="Su.4.12.12">[Su.4.12.12] śālasārādiniryūhe caturthāṃśāvaśeṣite/ parisrute tataḥ śīte madhu mākṣikamāvapet// </l>
                    <l xml:id="Su.4.12.13">[Su.4.12.13] phāṇitībhāvamāpannaṃ guḍaṃ śodhitameva ca/ ślakṣṇapiṣṭāni cūrṇāni pippalyādigaṇasya ca// </l>
                    <l xml:id="Su.4.12.14">[Su.4.12.14] aikadhyamāvapet kumbhe saṃskṛte ghṛtabhāvaite/ pippalīcūrṇamadhubhiḥ pralipte+antaḥśucau dṛḍhe// </l>
                    <l xml:id="Su.4.12.15">[Su.4.12.15] ślakṣṇāni tīkṣṇalohasya tatra patrāṇi buddhimān/ khadirāṅgārataptāni bahuśaḥ sannipātayet// </l>
                    <l xml:id="Su.4.12.16">[Su.4.12.16] supidhānaṃ tu taṃ kṛtvā yavapalle nidhāpayet/ māsāṃstrīṃścaturo vā+api yāvadālohasaṃkṣayāt// </l>
                    <l xml:id="Su.4.12.17">[Su.4.12.17] tato jātarasaṃ taṃ tu prātaḥ prātaryathābalam/ niṣeveta yathāyogamāhāraṃ cāsya kalpayet// </l>
                    <l xml:id="Su.4.12.18">[Su.4.12.18] kārśyakṛdbalināmeṣa sannasyāgneḥ prasādhakaḥ/ śophanudgulmahṛt kuṣṭhamehapāṇḍvāmayāpahaḥ// </l>
                    <l xml:id="Su.4.12.19">[Su.4.12.19] plīhodaraharaḥ śīghraṃ viṣamajvaranāśanaḥ/ abhiṣyandāpaharaṇo lohāriṣṭo mahāguṇaḥ// </l>
                    <l xml:id="Su.4.12.20">[Su.4.12.20] pramehiṇo yadā mūtramapicchilamanāvilam/ viśadaṃ tiktakaṭukaṃ tadā++ārogyaṃ pracakṣate// iti śrīsuśrutasaṃhitāyāṃ cikitsāsthāne pramehapiḍakācikitsitaṃ nāma dvādaśo+adhyāyaḥ//12// </l>
                </div>
                <div n="13" type="adhyāyaḥ" xml:id="suśrutasaṃhitā-body-div-4-div-13">
                    <head xml:id="suśrutasaṃhitā-body-div-4-div-13-head">trayodaśo+adhyāyaḥ/</head>
                    <l xml:id="Su.4.13.1">[Su.4.13.1] athāto madhumehacikitsitaṃ vyākhyāsyāmaḥ// </l>
                    <l xml:id="Su.4.13.2">[Su.4.13.2] yathovāca bhagavān dhanvantariḥ// </l>
                    <l xml:id="Su.4.13.3">[Su.4.13.3] madhumehitvamāpannaṃ bhiṣagbhiḥ parivarjitam/ yogenānena matimān pramehiṇamupācaret// </l>
                    <l xml:id="Su.4.13.4">[Su.4.13.4] māse śukre śucau caiva śailāḥ sūryāṃśutāpitāḥ/ jatuprakāśaṃ svarasaṃ śilābhyaḥ prasravanti hi// </l>
                    <l xml:id="Su.4.13.5">[Su.4.13.5] śilājatviti vikhyātaṃ sarvavyādhivināśanam/ trapvādīnāṃ tu lohānāṃ ṣaṇṇāmanyatamānvayam// </l>
                    <l xml:id="Su.4.13.6">[Su.4.13.6] jñeyaṃ svagandhataścāpi ṣaḍyoni prathitaṃ kṣitau/ lohādbhavati tadyasmācchilājatu jatuprabham// </l>
                    <l xml:id="Su.4.13.7">[Su.4.13.7] tasya lohasya tadvīryaṃ rasaṃ cāpi bibharti &amp;tat/ trapusīsāyasādīni pradhānānyuttarottaram// </l>
                    <l xml:id="Su.4.13.8">[Su.4.13.8] yathā tathā prayoge+api śreṣṭhe śreṣṭhaguṇāḥ smṛtāḥ/ tatsarvaṃ tiktakaṭukaṃ kaṣāyānurasaṃ saram// </l>
                    <l xml:id="Su.4.13.9">[Su.4.13.9] kaṭupākyuṣṇavīryaṃ ca śoṣaṇaṃ chedanaṃ tathā/ teṣu yat kṛṣṇamalaghu snigdhaṃ niḥśarkaraṃ ca yat// </l>
                    <l xml:id="Su.4.13.10">[Su.4.13.10] gomūtragandhi yaccāpi tat pradhānaṃ pracakṣate/ tadbhāvitaṃ sāragaṇairhṛtadoṣo dinodaye// </l>
                    <l xml:id="Su.4.13.11">[Su.4.13.11] pibet sārodakenaiva ślakṣṇapiṣṭaṃ yathābalam/ jāṅgalena rasenānnaṃ tasmiñjīrṇe tu bhojayet// </l>
                    <l xml:id="Su.4.13.12">[Su.4.13.12] upayujya tulāmevaṃ girijādamṛtopamāt/ vapurvarṇabalopeto madhumehavivarjitaḥ// </l>
                    <l xml:id="Su.4.13.13">[Su.4.13.13] jīvedvarṣaśataṃ pūrṇamajaro+amarasannibhaḥ/ śataṃ śataṃ tulāyāṃ tu sahasraṃ daśataulike// </l>
                    <l xml:id="Su.4.13.14">[Su.4.13.14] bhallātakavidhānena parihāravidhiḥ smṛtaḥ/ mehaṃ kuṣṭhamapasmāramunmādaṃ ślīpadaṃ garam// </l>
                    <l xml:id="Su.4.13.15">[Su.4.13.15] śoṣaṃ śophārśasī gulmaṃ pāṇḍutāṃ viṣamajvaram/ apohatyacirātkālācchilājatu niṣevitam// </l>
                    <l xml:id="Su.4.13.16">[Su.4.13.16] na so+asti rogo yaṃ cāpi nihanyānna śilājatu/ śarkarāṃ cirasaṃbhūtāṃ bhinatti ca tathā+aśmarīm// </l>
                    <l xml:id="Su.4.13.17">[Su.4.13.17] bhāvanāloḍane cāsya kartavye bheṣajairhitaiḥ/ evaṃ ca mākṣikaṃ dhātuṃ tāpījamamṛtopamam// </l>
                    <l xml:id="Su.4.13.18">[Su.4.13.18] madhuraṃ kāñcanābhāsamamlaṃ vā rajataprabham/ piban hanti jarākuṣṭhamehapāṇḍvāmayakṣayān// </l>
                    <l xml:id="Su.4.13.19">[Su.4.13.19] tadbhāvitaḥ kapotāṃśca kulatthāṃśca vivarjayet/ pañcakarmaguṇātītaṃ śraddhāvantaṃ jijīviṣum// </l>
                    <l xml:id="Su.4.13.20">[Su.4.13.20] yogenānena matimān sādhayedapi kuṣṭhanam/ vṛkṣāstuvarakā ye syuḥ paścimārṇavabhūmiṣu// </l>
                    <l xml:id="Su.4.13.21">[Su.4.13.21] vīcītaraṅgavikṣepamārutoddhūtapallavāḥ/ teṣāṃ phalāni gṛhṇīyāt supakvānyambudāgame// </l>
                    <l xml:id="Su.4.13.22">[Su.4.13.22] &amp;majjāṃ tebhyo+api saṃhṛtya śoṣayitvā vicūrṇya ca/ tilavat pīḍayeddroṇyāṃ srāvayedvā kusumbhavat// </l>
                    <l xml:id="Su.4.13.23">[Su.4.13.23] tattailaṃ saṃhṛtaṃ bhūyaḥ pacedātoyasaṃkṣayāt/ avatārya karīṣe ca pakṣamātraṃ nidhāpayet// </l>
                    <l xml:id="Su.4.13.24">[Su.4.13.24] snigdhaḥ svinno hṛtamalaḥ pakṣādūrdhvaṃ prayatnavān/ caturthabhaktāntaritaḥ śuklādau divase śubhe// </l>
                    <l xml:id="Su.4.13.25">[Su.4.13.25] mantrapūtasya tailasya pibenmātrāṃ yathābalam/ tatra mantraṃ pravakṣyāmi yenedamabhimantryate// </l>
                    <l xml:id="Su.4.13.26">[Su.4.13.26] majjasāra mahāvīrya sarvān dhātūn viśodhaya/ śaṅkhacakragadāpāṇistvāmājñāpayate+acyutaḥ// </l>
                    <l xml:id="Su.4.13.27">[Su.4.13.27] tenāsyordhvamadhaścāpi doṣā yāntyasakṛttataḥ/ asnehalavaṇāṃ sāyaṃ yavāgūṃ śītalāṃ pibet// </l>
                    <l xml:id="Su.4.13.28">[Su.4.13.28] pañcāhaṃ prapibettailamanena vidhinā naraḥ/ pakṣaṃ parihareccāpi mudgayūṣaudanāśanaḥ// </l>
                    <l xml:id="Su.4.13.29">[Su.4.13.29] pañcabhirdivasairevaṃ sarvakuṣṭhairvimucyate/ tadeva khadirakvāthe triguṇe sādhu sādhitam// </l>
                    <l xml:id="Su.4.13.30">[Su.4.13.30] nihitaṃ pūrvavat &amp;pakṣāt pibenmāsamatandritaḥ/ tenābhyaktaśarīraśca kurvītāhāramīritam// </l>
                    <l xml:id="Su.4.13.31">[Su.4.13.31] bhinnasvaraṃ raktanetraṃ viśīrṇaṃ kṛmibhakṣitam/ anenāśu prayogeṇa sādhayet kuṣṭhinaṃ naram// </l>
                    <l xml:id="Su.4.13.32">[Su.4.13.32] sarpirmadhuyutaṃ pītaṃ tadeva khadirāmbunā/ pakṣimāṃsarasāhāraṃ karoti dviśatāyuṣam// </l>
                    <l xml:id="Su.4.13.33">[Su.4.13.33] tadeva nasye pañcāśaddivasānupayojitam/ vapuṣmantaṃ śrutidharaṃ karoti triśatāyuṣam// </l>
                    <l xml:id="Su.4.13.34">[Su.4.13.34] śodhayanti naraṃ pītā majjānastasya mātrayā/ mahāvīryastuvarakaḥ kuṣṭhamehāpahaḥ paraḥ// </l>
                    <l xml:id="Su.4.13.35">[Su.4.13.35] sāntardhūmastasya majjā tu dagdhaḥ kṣiptastaile saindhavaṃ cāñjanaṃ ca/ paillyaṃ hanyādarmanaktāndhyakācān nīlīrogaṃ taimiraṃ cāñjanena// iti suśrutasaṃhitāyāṃ cikitsāsthāne madhumehacikitsitaṃ nāma trayodaśo+adhyāyaḥ//13// </l>
                </div>
                <div n="14" type="adhyāyaḥ" xml:id="suśrutasaṃhitā-body-div-4-div-14">
                    <head xml:id="suśrutasaṃhitā-body-div-4-div-14-head">caturdaśo+adhyāyaḥ/</head>
                    <l xml:id="Su.4.14.1">[Su.4.14.1] athāta udarāṇāṃ cikitsitaṃ vyākhyāsyāmaḥ// </l>
                    <l xml:id="Su.4.14.2">[Su.4.14.2] yathovāca bhagavān dhanvantariḥ// </l>
                    <l xml:id="Su.4.14.3">[Su.4.14.3] aṣṭāvudarāṇi pūrvamuddiṣṭāni/ teṣvasādhyaṃ baddhagudaṃ parisrāvi ca; avaśiṣṭāni kṛcchrasādhyāni; sarvāṇyeva pratyākhyāyopakrameta/ teṣvādyaścaturvargo bheṣajasādhyaḥ, uttaraḥ śastrasādhyaḥ, kālaprakarṣāt sarvāṇyeva śastrasādhyāni varjayitavyāni vā// </l>
                    <l xml:id="Su.4.14.4">[Su.4.14.4] udarī tu gurvabhiṣyandirūkṣavidāhisnigdhapiśitapariṣekāvagāhān pariharet; śāliṣaṣṭikayavagodhūmanīvārān nityamaśnīyāt// </l>
                    <l xml:id="Su.4.14.5">[Su.4.14.5] tatra vātodariṇaṃ vidārigandhādisiddhena sarpiṣā snehayitvā, tilvakavipakvenānulomya, citrāphalatailapragāḍhena vidārigandādikaṣāyeṇāsthāpayedanuvāsayecca, sālvaṇena copanāhayedudaraṃ, bhojayeccainaṃ vidārigandhādisiddhena kṣīreṇa jāṅgalarasena ca, svedayeccābhīkṣṇam// </l>
                    <l xml:id="Su.4.14.6">[Su.4.14.6] pittodariṇaṃ tu madhuragaṇavipakvena sarpiṣā snehayitvā, śyāmātriphalātrivṛdvipakvenānulomya, śarkarāmadhughṛtapragāḍhena nyagrodhādikaṣāyeṇāsthāpayedanuvāsayecca, pāyasenopanāhayedudaraṃ, bhojayeccainaṃ vidārigandhādisiddhena payasā// </l>
                    <l xml:id="Su.4.14.7">[Su.4.14.7] śleṣmodariṇaṃ tu pippalyādikaṣāyasiddhena sarpiṣopasnehya, snuhīkṣīravipakvenānulomya, trikaṭukamūtrakṣāratailapragāḍhena muṣkakādikaṣāyeṇāsthāpayedanuvāsayecca, śaṇātasīdhātakīkiṇvasarṣapamūlakabījakalkaiścopanāhayedudaraṃ, bhojayeccainaṃ trikaṭukapragāḍhena kulatthayūṣeṇa pāyasena vā, svedayeccābhīkṣṇam// </l>
                    <l xml:id="Su.4.14.8">[Su.4.14.8] dūṣyodariṇaṃ tu pratyākhyāya saptalāśaṅkhinīsvarasasiddhena sarpiṣā &amp;viracayenmāsamardhamāsaṃ vā, mahāvṛkṣakṣīrasurāgomūtrasiddhena vā; śuddhakoṣṭhaṃ tu madyenāśvamārakaguñjākākādanīmūlakalkaṃ pāyayet; ikṣukāṇḍāni vā kṛṣṇasarpeṇa daṃśayitvā bhakṣayedvallīphalāni vā, mūlajaṃ kandajaṃ vā viṣamāsevayet, tenāgado bhavatyanyaṃ vā bhāvamāpadyate// </l>
                    <l xml:id="Su.4.14.9">[Su.4.14.9] bhavati cātra kupitānilamūlatvāt &amp;saṃcitatvānmalasya ca/ sarvodareṣu śaṃsanti bahuśastvanulomanam// </l>
                    <l xml:id="Su.4.14.10">[Su.4.14.10] ata ūrdhvaṃ sāmānyayogān vakṣyāmaḥ/ tadyathā eraṇḍatailamaharaharmāsṃ dvau vā kevalaṃ mūtrayuktaṃ kṣīrayuktaṃ vā sevetodakavarjī, māhiṣaṃ vā mūtraṃ kṣīreṇa nirāhāraḥ saptarātram, uṣṭrīkṣīrāhāro vā+annavārivarjī pakṣaṃ, pippalīṃ vā māsaṃ pūrvoktena vidhānenāseveta, saindhavājamodāyuktaṃ vā nikumbhatailam, ārdraśṛṅgaverarasapātraśatasiddhaṃ vā vātaśūle+avacāryaṃ, śṛṅgaverarasavipakvaṃ kṣīramāseveta, cavyaśṛṅgaverakalkaṃ vā payasā saraladevadārucitrakameva vā, muraṅgīśālaparṇīśyāmāpunarnavākalkaṃ vā, jyotiṣkaphalatailaṃ vā kṣīreṇa svarjikāhiṅgumiśraṃ pibet, &amp;guḍadvitīyāṃ vā harītakīṃ bhakṣayet, srutīkṣīrabhāvitānāṃ vā pippalīnāṃ sahasraṃ kālena, pathyākṛṣṇācūrṇaṃ vā snuhīkṣīrabhāvitamutkārikāṃ pakvāṃ dāpayet; harītakīcūrṇaṃ prasthamāḍhake ghṛtasyāvāpyāṅgāreṣvabhivilāpya khajenābhimathyānuguptaṃ kṛtvā+ardhamāsaṃ yavapalle vāsayet, tataścoddhṛtya parisrāvya harītakīkvāthāmladadhīnyāvāpya vipacet, tadyathāyogaṃ māsamardhamāsaṃ vā pāyayet; gavye payasi mahāvṛkṣakṣīramāvāpya vipacet, vipakvaṃ cāvatārya śītībhūtaṃ manthānenābhimathya navanītamādāya bhūyo mahāvṛkṣakṣīreṇaiva vipacet, tadyathāyogaṃ māsaṃ māsārdhaṃ vā pāyayet; cavyacitrakadantyativiṣākuṣṭhasārivātriphalājamodaharidrāśaṅkhinītrivṛttrikaṭukānāmardhakārṣikā bhāgā, rājavṛkṣaphalamajjñāmaṣṭau karṣāḥ, mahāvṛkṣakṣīrapaledve, gavāṃ kṣīramūtrayoraṣṭāvaṣṭau palāni, etat sarvaṃ ghṛtaprasthe samāvāpya vipacet, tadyathāyogaṃ māsamardhamāsṃ vā pāyayet; etāni tilvakaghṛtacaturthāni sarpīṣyudaragulmavidradhyaṣṭhīlānāhakuṣṭhonmādāpasmāreṣūpayojyāni virecanārthaṃ; mūtrāsavāriṣṭasurāścābhīkṣṇaṃ mahāvṛkṣakṣīrasaṃbhṛtāḥ seveta; virecanadravyakaṣāyaṃ vā śṛṅgaveradevadārupragāḍham// </l>
                    <l xml:id="Su.4.14.11">[Su.4.14.11] vamanavirecanaśirovirecanadravyāṇāṃ pālikābhāgāḥ pippalyādivacādiharidrādiparipaṭhitānāṃ ca dravyāṇāṃ ślakṣṇapiṣṭānāṃ yathoktānāṃ ca lavaṇānāṃ tatsarvaṃ mūtragaṇe prakṣipya mahāvṛkṣakṣīraprasthaṃ ca mṛdvagninā+avaghaṭṭayan vipacedapradagdhakalkaṃ, tatsādhusiddhamavatārya śītībhūtamakṣamātrā guṭikā vartayet, tāsāmekāṃ dve tisro vā guṭikā balāpekṣayā māsāṃstrīṃścaturo vā seveta, eṣā++&amp;ānāhavartikriyā viśeṣeṇa mahāvyādhiṣūpayujyate (viśeṣeṇa) koṣṭhajāṃśca kṛmīnapahanti kāsaśvāsakṛmikuṣṭhapratiśyāyārocakāvipākodāvartāṃśca nāśayati// </l>
                    <l xml:id="Su.4.14.12">[Su.4.14.12] madanaphalamajjakuṭajajīmūtakekṣvākudhāmārgavatrivṛttrikaṭukasarṣapalavaṇāni mahāvṛkṣakṣīramūtrayoranyatareṇa piṣṭvā+aṅguṣṭhamātrāṃ vartiṃ kṛtvodariṇa ānāhe tailalavaṇābhyaktagudasyaikāṃ dve tisro vā pāyau nidadhyāt, eṣā++ānāhavartikriyā vātamūtrapurīṣodāvartādhmānānāheṣu vidheyā// </l>
                    <l xml:id="Su.4.14.13">[Su.4.14.13] plīhodariṇaḥ snigdhasvinnasya dadhnā bhuktavato vāmabāhau kūrparābhyantarataḥ sirāṃ vidhyet, vimardayecca pāṇinā plīhānaṃ rudhirasyandanārthaṃ; tataḥ saṃśuddhadehaṃ samudraśuktikākṣāraṃ payasā pāyayeta, hiṅgusauvarcike vā kṣīreṇa, srutena palāśakṣāreṇa vā yavakṣāraṃ, kiṃśukakṣārodakena vā bahuśaḥ srutena yavakṣāraṃ, pārijātakekṣurakāpāmārgakṣāraṃ vā, tailasṃsṛṣṭaṃ śobhāñjanakayūṣaṃ pippalīsaindhavacitrakayuktaṃ, pūtikarañjakṣāraṃ vā+amlasrutaṃ viḍlavaṇapippalīprāgāḍham// </l>
                    <l xml:id="Su.4.14.14">[Su.4.14.14] pippalīpippalīmūlacavyacitrakaśṛṅgaverayavakṣārasaindhavānāṃ pālikā bhāgāḥ, ghṛtaprasthaṃ tattulyaṃ ca kṣīraṃ tadaikadhyaṃ vipācayet, etat ṣaṭpalakaṃ nāma sarpiḥ plīhāgnisaṅgagulmodarodāvartaśvayathupāṇḍurogakāsaśvāsapratiśyāyordhvavātaviṣamajvarānapahanti/ mandāgnirvā hiṅgvādikaṃ cūrṇamupayuñjīta// </l>
                    <l xml:id="Su.4.14.15">[Su.4.14.15] yakṛddālye+apyeṣa eva kriyāvibhāgaḥ/ viśeṣatastu dakṣiṇabāhau sirāvyadhaḥ// </l>
                    <l xml:id="Su.4.14.16">[Su.4.14.16] maṇibandhaṃ sakṛnnāmya vāmāṅguṣṭhasamīritām/ dahet sirāṃ śareṇāśu plīhno vaidyaḥ praśāntaye// </l>
                    <l xml:id="Su.4.14.17">[Su.4.14.17] baddhagude parisrāviṇi ca snigdhasvinnasyābhyaktasyādho nābhervāmataścaturaṅgulamapahāya romarājyā udaraṃ pāṭayitvā caturaṅgulapramāṇamantrāṇi niṣkṛṣya nirīkṣya baddhagudasyāntrapratirodhakaramaśmānaṃ bālaṃ vā+apohya malajātaṃ vā tato madhusarpirbhyāmabhyajyāntrāṇi yathāsthānaṃ sthāpayitvā &amp;bāhyaṃ vraṇamudarasya sīvyet/ parisrāviṇyapyevameva śalyamuddhṛtyāntrasrāvān saṃśodhya&amp;, tacchidramāntraṃ samādhāya kālapipīlikābhirdaṃśayet, daṣṭe ca tāsāṃ kāyānapaharenna śirāṃsi, tataḥ pūrvavat sīvyet, saṃdhānaṃ ca yathoktaṃ kārayet, yaṣṭīmadhukamiśrayā ca kṛṣṇamṛdā+avalipya bandhenopacaret, tato nivātamāgāraṃ praveśyācārikamupadiśet, vāsayeccainaṃ tailadroṇyāṃ sarpirdroṇyāṃ vā payovṛttimiti// </l>
                    <l xml:id="Su.4.14.18">[Su.4.14.18] &amp;dakodariṇastu vātaharatailābhyaktasyoṣṇodakasvinnasya sthitasyāptaiḥ suparigṛhītasyākakṣāt pariveṣṭitasyādhonābhervāmataścaturaṅgulamapahāya romarājyā vrīhimukhenāṅguṣṭhodarapramāṇamavagāḍhaṃ vidhyet, tatra trapvādīnāmanyatamasya nāḍīṃ dvidvārāṃ pakṣanāḍīṃ vā saṃyojya doṣodakamavasiñcet, toto nāḍīmapahṛtya tailalavaṇenābhyajya vraṇaṃ bandhenopacaret, na caikasminneva divase sarvaṃ doṣodakamapaharet, sahasā hyapahṛte tṛṣṇājvarāṅgamardātīsāraśvāsakāsapādadāhā utpadyerannāpūryate vā bhṛśataramudaramasañjātaprāṇasya, tasmāttṛtīyacaturthapañcamaṣaṣṭhāṣṭamadaśamadvādaśaṣoḍaśarātrāṇāmanyatamamantarīkṛtya doṣodakamalpālpamavasiñcet; niḥsṛte ca doṣe gāḍhataramāvikakauśeyacarmaṇāmanyatamena pariveṣṭayedudaraṃ, tathā nādhmāpayati vāyuḥ; ṣaṇmāsāṃśca payasā bhojayejjāṅgalarasena vā, tatastrīnmāsānardhodakena payasā phalāmlena jāṅgalarasena vā, avaśiṣṭaṃ māsatrayamannaṃ laghu hitaṃ vā seveta, evaṃ saṃvatsareṇāgado bhavati// </l>
                    <l xml:id="Su.4.14.19">[Su.4.14.19] bhavati cātra āsthāpane caiva virecane ca pāne tathā++āhāravidhikriyāsu/ sarvodaribhyaḥ kuśalaiḥ prayojyaṃ kṣīraṃ śṛtaṃ jāṅgalajo raso vā// iti suśrutasaṃhitāyāṃ cikitsāsthāne udaracikitsitaṃ nāma caturdaśo+adhyāyaḥ//14// </l>
                </div>
                <div n="15" type="adhyāyaḥ" xml:id="suśrutasaṃhitā-body-div-4-div-15">
                    <head xml:id="suśrutasaṃhitā-body-div-4-div-15-head">pañcadaśo+adhyāyaḥ/</head>
                    <l xml:id="Su.4.15.1">[Su.4.15.1] athāto mūḍhagarbhacikitsitaṃ vyākhyāsyāmaḥ// </l>
                    <l xml:id="Su.4.15.2">[Su.4.15.2] yathovāca bhagavān dhanvantariḥ// </l>
                    <l xml:id="Su.4.15.3">[Su.4.15.3] nāto+anyat kaṣṭatamamasti yathā mūḍhagarbhaśalyoddharaṇam; atra hi yoniyakṛtplīhāntravivaragarbhāśayānāṃ madhye karma kartavyaṃ sparśena, utkarṣaṇāpakarṣaṇasthānāpavartanotkartanabhedanacchedanapīḍanarjūkaraṇadāraṇāni caikahastena garbhaṃ garbhiṇīṃ cāhiṃsatā, tasmādadhipatimāpṛcchya paraṃ ca yatnamāsthāyopakrameta// </l>
                    <l xml:id="Su.4.15.4">[Su.4.15.4] tatra samāsenāṣṭavidhā mūḍhagarbhagatiruddiṣṭā; svabhāvagatā api trayaḥ saṅgā bhavanti śiraso vaiguṇyādaṃsayorjaghanasya vā// </l>
                    <l xml:id="Su.4.15.5">[Su.4.15.5] jīvati tu garbhe sūtikāgarbhanirharaṇe prayateta/ nirhartumaśakye cyāvanān mantrānupaśṛṇuyāt; tān vakṣyāmaḥ// </l>
                    <l xml:id="Su.4.15.6">[Su.4.15.6] ihāmṛtaṃ ca somaśca citrabhānuśca bhāmini/ uccaiḥśravāśca turago mandire nivasantu te// </l>
                    <l xml:id="Su.4.15.7">[Su.4.15.7] idamamṛtamapāṃ samuddhṛtaṃ vai tava laghu garbhamimaṃ pramuñcatu stri/ tadanalapavanārkavāsavāste saha lavaṇāmbudharairdiśantu śāntim// </l>
                    <l xml:id="Su.4.15.8">[Su.4.15.8] muktāḥ &amp;paśorvipāśāśca muktāḥ sūryeṇa raśmayaḥ/ muktaḥ sarvabhayādgarbha ehyehi viramāvitaḥ// </l>
                    <l xml:id="Su.4.15.9">[Su.4.15.9] auṣadhāni ca vidadhyādyathoktāni/ mṛte cottānāyā ābhugnasakthyā vastrādhārakonnamitakaṭhyā &amp;dhanvananagavṛttikāśālmalīmṛtsnaghṛtābhyāṃ mrakṣayitvā hastaṃ yonau praveśya garbhamupaharet/ tatra sakthibhyāmāgatamanulomamevāñchet, ekasakthnā pratipannasyetarasakthi prasāryāpaharet, sphigdeśenāgatasya sphigdeśaṃ prapīḍyordhvamutkṣipya sakthinī prasāryāpaharet, tiryagāgatasya parighasyeva tiraścīnasya paścādardhamūrdhvamutkṣipya pūrvārdhamapatyapathaṃ pratyārjavamānīyāpaharet, pārśvāpavṛttaśirasamaṃsaṃ prapīḍyordhvamutkṣipya śiro+apatyapathamānīyāpaharet, bāhudvayapratipannasyordhvamutpīḍyāṃsau śiro+anulomamānīyāpaharet, dvāvantyāvasādhyau mūḍhagarbhau, evamaśakye śastramavacārayet// </l>
                    <l xml:id="Su.4.15.10">[Su.4.15.10] sacetanaṃ ca śastreṇa na kathañcana dārayet/ dāryamāṇo hi jananīmātmānaṃ caiva ghātayet// </l>
                    <l xml:id="Su.4.15.11">[Su.4.15.11] aviṣahye vikāre tu śreyo garbhasya pātanam/ na garbhiṇyā viparyāsastasmātprāptaṃ na hāpayet// </l>
                    <l xml:id="Su.4.15.12">[Su.4.15.12] tataḥ striyamāśvāsya maṇḍalāgreṇāṅgulīśastreṇa vā śiro vidārya, śiraḥkapālānyāhṛtya, śaṅkunā gṛhītvorasi kakṣāyāṃ vā+apaharet; abhinnaśirasamakṣikūṭe gaṇḍe vā, aṃsasaṃsaktasyāṃsadeśe bāhū chittvā, dṛtimivātataṃ vātapūrṇodaraṃ vā vidārya nirasyāntrāṇi śithilībhūtamāharet, jaghanasaktasya vā jaghanakapālānīti// </l>
                    <l xml:id="Su.4.15.13">[Su.4.15.13] kiṃbahunā yadyadaṅgaṃ hi garbhasya tasya sajjati tadbhiṣak/ samyagvinirharecchittvā rakṣennārīṃ ca yatnataḥ// </l>
                    <l xml:id="Su.4.15.14">[Su.4.15.14] garbhasya gatayaścitrā jāyante+anilakopataḥ/ tatrānalpamatirvaidyo varteta vidhipūrvakam// </l>
                    <l xml:id="Su.4.15.15">[Su.4.15.15] nopekṣeta mṛtaṃ garbhaṃ muhūrtamapi paṇḍitaḥ/ sa hyāśu jananīṃ hanti nirucchvāsaṃ paśuṃ yathā// </l>
                    <l xml:id="Su.4.15.16">[Su.4.15.16] maṇḍalāgreṇa kartavyaṃ chedyamantarvijānatā/ vṛddhipatraṃ hi tīkṣṇāgraṃ nārīṃ hiṃsyāt kadācana// </l>
                    <l xml:id="Su.4.15.17">[Su.4.15.17] athāpatantīmaparāṃ pātayet pūrvavadbhiṣak/ hastenāpaharedvā+api pārśvabhyāṃ paripīḍya vā// </l>
                    <l xml:id="Su.4.15.18">[Su.4.15.18] dhunuyācca muhurnārīṃ pīḍayedvā+aṃsapiṇḍikām&amp;/ tailāktayonerevaṃ tāṃ pātayenmatimān bhiṣak// </l>
                    <l xml:id="Su.4.15.19">[Su.4.15.19] evaṃ nirhṛtaśalyāṃ tu siñceduṣṇena vāriṇā/ tato+abhyaktaśarīrāyā yonau snehaṃ nidhāpayet// </l>
                    <l xml:id="Su.4.15.20">[Su.4.15.20] evaṃ mṛdvī bhavedyonistacchūlaṃ copaśāmyati/ kṛṣṇātanmūlaśuṇṭhyelāhiṅgubhārgīḥ sadīpyakāḥ// </l>
                    <l xml:id="Su.4.15.21">[Su.4.15.21] vacāmativiṣāṃ rāsnāṃ cavyaṃ saṃcūrṇya pāyayet/ snehena doṣasyandārthaṃ vedanopaśamāya ca// </l>
                    <l xml:id="Su.4.15.22">[Su.4.15.22] kvāthaṃ caiṣāṃ tathā kalkaṃ cūrṇaṃ vā snehavarjitam/ śākatvagghiṅgvativiṣāpāṭhākaṭukarohiṇīḥ// </l>
                    <l xml:id="Su.4.15.23">[Su.4.15.23] tathā tejovatīṃ cāpi pāyayet pūrvavadbhiṣak/ trirātraṃ pañcasaptāhaṃ&amp; tataḥ snehaṃ punaḥ pibet// </l>
                    <l xml:id="Su.4.15.24">[Su.4.15.24] pāyayetāsavaṃ naktamariṣṭaṃ vā susaṃskṛtam/ śirīṣakakubhābhyāṃ ca toyamācamane hitam// </l>
                    <l xml:id="Su.4.15.25">[Su.4.15.25] upadravāśca ye+anye syustān yathāsvamupācaret/ sarvataḥ pariśuddhā ca snigdhapathyālpabhojanā// </l>
                    <l xml:id="Su.4.15.26">[Su.4.15.26] svedābhyaṅgaparā nityaṃ bhavet krodhavivarjitā/ payo vātaharaiḥ siddhaṃ daśāhaṃ bhojane hitam// </l>
                    <l xml:id="Su.4.15.27">[Su.4.15.27] rasaṃ daśāhaṃ śeṣe tu yathāyogamupācaret/ vyupadravāṃ viśuddhāṃ ca jñātvā ca varavarṇinīm// </l>
                    <l xml:id="Su.4.15.28">[Su.4.15.28] ūrdhvaṃ caturbhyo māsebhyo visṛjet parihārataḥ/ yonisantarpaṇe+abhyaṅge pāne bastiṣu bhojane// </l>
                    <l xml:id="Su.4.15.29">[Su.4.15.29] balātailamidaṃ cāsyai dadyādanilavāraṇam/ balāmūlakaṣāyasya daśamūlīśṛtasya ca// </l>
                    <l xml:id="Su.4.15.30">[Su.4.15.30] yavakolakulatthānāṃ kvāthasya payasastathā/ aṣṭāvaṣṭau śubhā bhāgāstailādekastadekataḥ// </l>
                    <l xml:id="Su.4.15.31">[Su.4.15.31] pacedāvāpya madhuraṃ gaṇaṃ saindhavasaṃyutam/ tathā+aguruṃ sarjarasaṃ saralaṃ devadāru ca// </l>
                    <l xml:id="Su.4.15.32">[Su.4.15.32] mañjiṣṭhāṃ candanaṃ kuṣṭhamelāṃ kālānusārivām/ māṃsīṃ śaileyakaṃ patraṃ tagaraṃ sārivāṃ vacām// </l>
                    <l xml:id="Su.4.15.33">[Su.4.15.33] śatāvarīmaśvagandhāṃ śatapuṣpāṃ punarnavām/ tat sādhusiddhaṃ sauvarṇe rājate mṛnmaye+api vā// </l>
                    <l xml:id="Su.4.15.34">[Su.4.15.34] prakṣipya kalaśe samyak svanuguptaṃ nidhāpayet/ balātailamidaṃ khyātaṃ sarvavātavikāranut// </l>
                    <l xml:id="Su.4.15.35">[Su.4.15.35] yathābalamato mātrāṃ sūtikāyai pradāpayet/ yā ca garbhārthinī nārī kṣīṇaśukraśca yaḥ pumān// </l>
                    <l xml:id="Su.4.15.36">[Su.4.15.36] vātakṣīṇe marmahate mathite+abhihate tathā/ bhagne śramābhipanne ca sarvathaivopayujyate// </l>
                    <l xml:id="Su.4.15.37">[Su.4.15.37] etadākṣepakādīn vai vātavyādhīnapohati/ hikkāṃ kāsamadhīmanthaṃ gulmaṃ śvāsaṃ ca dustaram// </l>
                    <l xml:id="Su.4.15.38">[Su.4.15.38] ṣaṇmāsānupayujyaitadantravṛddhimapohati/ pratyagradhātuḥ puruṣo bhavecca sthirayauvanaḥ// </l>
                    <l xml:id="Su.4.15.39">[Su.4.15.39] rājñāmetaddhi kartavyaṃ rājamātrāśca ye narāḥ/ sukhinaḥ sukumārāśca dhaninaścāpi ye narāḥ// </l>
                    <l xml:id="Su.4.15.40">[Su.4.15.40] balākaṣāyapītebhyastilebhyo vā+apyanekaśaḥ/ tailamutpādya &amp;tatkvāthaśatapākaṃ kṛtaṃ śubham// </l>
                    <l xml:id="Su.4.15.41">[Su.4.15.41] nivāte nibhṛtāgāre prayuñjīta yathābalam/ jīrṇe+asmin payasā snigdhamaśnīyāt ṣaṣṭikaudanam// </l>
                    <l xml:id="Su.4.15.42">[Su.4.15.42] anena vidhinā droṇamupayujyānnamīritam/ bhuñjīta dviguṇaṃ kālaṃ balavarṇānvitastataḥ// </l>
                    <l xml:id="Su.4.15.43">[Su.4.15.43] sarvapāpairvinirmuktaḥ śatāyuḥ puruṣo bhavet/ śataṃ śataṃ tathotkarṣo droṇe droṇe prakīrtitaḥ// </l>
                    <l xml:id="Su.4.15.44">[Su.4.15.44] balākalpenātibalāguḍūcyādityaparṇiṣu/ saireyake vīratarau śatāvaryāṃ trikaṇṭake// </l>
                    <l xml:id="Su.4.15.45">[Su.4.15.45] tailāni madhuke kuryāt prasāriṇyāṃ ca buddhimān/ nīlotpalaṃ varīmūlaṃ gavye kṣīre vipācayet// </l>
                    <l xml:id="Su.4.15.46">[Su.4.15.46] śatapākaṃ tatastena tilatailaṃ pacedbhiṣak/ balātailasya kalkāṃstu supiṣṭāṃstatra dāpayet// </l>
                    <l xml:id="Su.4.15.47">[Su.4.15.47] sarveṣāmeva jānīyādupayogaṃ cikitsakaḥ/ balātailavadeteṣāṃ guṇāṃścaiva viśeṣataḥ// iti suśrutasaṃhitāyāṃ cikitsāsthāne mūḍhagarbhacikitsitaṃ nāma pañcadaśo+adhyāyaḥ//15// </l>
                </div>
                <div n="16" type="adhyāyaḥ" xml:id="suśrutasaṃhitā-body-div-4-div-16">
                    <head xml:id="suśrutasaṃhitā-body-div-4-div-16-head">ṣoḍaśo+adhyāyaḥ/</head>
                    <l xml:id="Su.4.16.1">[Su.4.16.1] athāto vidradhītāṃ cikitsitaṃ vyākhyāsyāmaḥ// </l>
                    <l xml:id="Su.4.16.2">[Su.4.16.2] yathovāca bhagavān dhanvantariḥ// </l>
                    <l xml:id="Su.4.16.3">[Su.4.16.3] ukta vidradhayaḥ ṣaḍye teṣvasādhyastu sarvajaḥ/ śeṣeṣvāmeṣu kartavyā tvaritaṃ śophavat kriyā// </l>
                    <l xml:id="Su.4.16.4">[Su.4.16.4] vātaghnamūlakalkaistu ghṛtatailavasāyutaiḥ/ sukhoṣṇo bahalo lepaḥ prayojyo vātavidradhau// </l>
                    <l xml:id="Su.4.16.5">[Su.4.16.5] sānūpaudakamāṃsastu kākolyādiḥ satarpaṇaḥ/ snehāmlasiddho lavaṇaḥ prayojyaścopanāhane// </l>
                    <l xml:id="Su.4.16.6">[Su.4.16.6] veśavāraiḥ sakṛśaraiḥ payobhiḥ pāyasaistathā/ svedayet satataṃ cāpi nirhareccāpi śoṇitam// </l>
                    <l xml:id="Su.4.16.7">[Su.4.16.7] sa cedevamupakrāntaḥ pākāyābhimukho yadi/ taṃ pācayitvā śastreṇa bhindyādbhinnaṃ ca śodhayet&amp;// </l>
                    <l xml:id="Su.4.16.8">[Su.4.16.8] pañcamūlakaṣāyeṇa prakṣālya lavaṇottaraiḥ/ tailairbhadrādimadhukasaṃyuktaiḥ pratipūrayet// </l>
                    <l xml:id="Su.4.16.9">[Su.4.16.9] vairecanikayuktena traivṛtena viśodhya ca/ pṛthakparṇyādisiddhena traivṛtena ca ropayet// </l>
                    <l xml:id="Su.4.16.10">[Su.4.16.10] paittikaṃ śarkarālājāmadhukaiḥ sārivāyutaiḥ/ pradihyāt kṣīrapiṣṭairvā payasyośīracandanaiḥ// </l>
                    <l xml:id="Su.4.16.11">[Su.4.16.11] pākyaiḥ śītakaṣāyairvā kṣīrairikṣurasaistathā/ jīvanīyaghṛtairvā+api secayeccharkarāyutaiḥ// </l>
                    <l xml:id="Su.4.16.12">[Su.4.16.12] trivṛddharītakīnāṃ ca cūrṇaṃ lihyānmadhudravam/ jalaukobhirhareccāsṛk pakvaṃ cāpaṭhya buddhimān// </l>
                    <l xml:id="Su.4.16.13">[Su.4.16.13] kṣīravṛkṣakaṣāyeṇa prakṣālyaudakajena vā/ tilaiḥ sayaṣṭīmadhukaiḥ sakṣaudraiḥ sarpiṣā yutaiḥ// </l>
                    <l xml:id="Su.4.16.14">[Su.4.16.14] upadihya pratanunā vāsasā veṣṭayedvraṇam/ prapauṇḍarīkamañjiṣṭhāmadhukośīrapadmakaiḥ// </l>
                    <l xml:id="Su.4.16.15">[Su.4.16.15] saharidraiḥ kṛtaṃ sarpiḥ sakṣīraṃ vraṇaropaṇam/ kṣīraśuklāpṛthakparṇīsamaṅgārodhracandanaiḥ// </l>
                    <l xml:id="Su.4.16.16">[Su.4.16.16] nyagrodhādipravāleṣu teṣāṃ tvakṣvathavā kṛtam/ naktamālasya patrāṇi taruṇāni phalāni ca// </l>
                    <l xml:id="Su.4.16.17">[Su.4.16.17] sumanāyāśca patrāṇi paṭolāriṣṭayostathā/ dve haridre madhūcchiṣṭaṃ madhukaṃ tiktarohiṇī// </l>
                    <l xml:id="Su.4.16.18">[Su.4.16.18] priyaṅguḥ kuśamūlaṃ ca niculasya tvageva ca/ mañjiṣṭhācandanośīramutpalaṃ sārive trivṛt// </l>
                    <l xml:id="Su.4.16.19">[Su.4.16.19] eteṣāṃ kārṣikairbhāgairghṛtaprasthaṃ vipācayet/ duṣṭavraṇapraśamanaṃ nāḍīvraṇaviśodhanam// </l>
                    <l xml:id="Su.4.16.20">[Su.4.16.20] sadyaśchinnavraṇānāṃ ca karañjādyamidaṃ śubham/ duṣṭavraṇāśca ye kecidye cotsṛṣṭakriyā vraṇāḥ// </l>
                    <l xml:id="Su.4.16.21">[Su.4.16.21] nāḍyo gambhīrikā yāśca sadyaścchinnāstathaiva ca/ agnikṣārakṛtāścaiva ye vraṇā dāruṇā api// </l>
                    <l xml:id="Su.4.16.22">[Su.4.16.22] karañjādyena haviṣā &amp;praśāmyanti na saṃśayaḥ/ iṣṭakāsikatāloṣṭagośakṛttuṣapāṃśubhiḥ// </l>
                    <l xml:id="Su.4.16.23">[Su.4.16.23] mūtrairuṣṇaiśca satataṃ svedayecchlaṣmavidradhim/ kaṣāyapānairvamanairālepairupanāhanaiḥ// </l>
                    <l xml:id="Su.4.16.24">[Su.4.16.24] hareddoṣānabhīkṣṇaṃ cāpyalābvā+asṛk tathaiva ca/ āragvadhakaṣāyeṇa pakvaṃ cāpāṭhya dhāvayet// </l>
                    <l xml:id="Su.4.16.25">[Su.4.16.25] haridrātrivṛtāśaktutilairmadhusamāyutaiḥ/ pūrayitvā vraṇaṃ samyagbadhnīyāt kīrtitaṃ yathā// </l>
                    <l xml:id="Su.4.16.26">[Su.4.16.26] tataḥ kulatthikādantītrivṛcchyāmārkatilvakaiḥ/ kuryāttailaṃ sagomūtraṃ hitaṃ tatra sasaindhavam// </l>
                    <l xml:id="Su.4.16.27">[Su.4.16.27] pittavidradhivat sarvāḥ kriyā niravaśeṣataḥ/ vidradhyoḥ kuśalaḥ kuryādraktāgantunimittayoḥ// </l>
                    <l xml:id="Su.4.16.28">[Su.4.16.28] varuṇādigaṇakvāthamapakve+abhyantarotthite/ ūṣakādipratīvāpaṃ pibet sukhakaraṃ naraḥ// </l>
                    <l xml:id="Su.4.16.29">[Su.4.16.29] anayorvargayoḥ siddhaṃ sarpirvairecanena ca/ acirādvidradhiṃ hanti prātaḥ prātarniṣevitam// </l>
                    <l xml:id="Su.4.16.30">[Su.4.16.30] ebhireva gaṇaiścāpi saṃsiddhaṃ snehasaṃyutam/ kāryamāsthāpanaṃ kṣipraṃ tathaivāpyanuvāsanam// </l>
                    <l xml:id="Su.4.16.31">[Su.4.16.31] pānālepanabhojyeṣu madhuśigrudrumo+api vā/ dattāvāpo yathādoṣamapakvaṃ hanti vidradhim// </l>
                    <l xml:id="Su.4.16.32">[Su.4.16.32] toyadhānyāmlamūtraistu peyo vā+api surādibhiḥ/ yathādoṣagaṇakvāthaiḥ pibedvā+api śilājatu// </l>
                    <l xml:id="Su.4.16.33">[Su.4.16.33] pradhānaṃ guggulaṃ cāpi śuṇṭhīṃ ca suradāru ca/ snehopanāhau kuryācca sadā cāpyanulomanam// </l>
                    <l xml:id="Su.4.16.34">[Su.4.16.34] yathoddiṣṭāṃ sirāṃ vidhyet kaphaje vidradhau bhiṣak/ raktapittānilottheṣu kecidbāhau vadanti tu// </l>
                    <l xml:id="Su.4.16.35">[Su.4.16.35] pakvaṃ vā bahirunnaddhaṃ bhittvā vraṇavadācaret/ sruteṣūrdhvamadho vā+api maireyāmlasurāsavaiḥ// </l>
                    <l xml:id="Su.4.16.36">[Su.4.16.36] peyo varuṇakādistu madhuśigrudrumo+api vā/ śigrumūlajale siddhaṃ sasiddhārthakamodanam// </l>
                    <l xml:id="Su.4.16.37">[Su.4.16.37] yavakolakulatthānāṃ yūṣairbhuñjīta mānavaḥ/ prātaḥ prātaśca seveta mātrayā tailvakaṃ ghṛtam// </l>
                    <l xml:id="Su.4.16.38">[Su.4.16.38] trivṛtādigaṇakvāthasiddhaṃ vā+apyupaśāntaye/ nopagacchedyathāpākaṃ prayateta tathā bhiṣak// </l>
                    <l xml:id="Su.4.16.39">[Su.4.16.39] paryāgate vidradhau tu siddhirnaikāntikī smṛtā/ pratyākhyāya tu kurvīta majjajāte tu vidradhau// </l>
                    <l xml:id="Su.4.16.40">[Su.4.16.40] snehasvedopapannānāṃ kuryādraktāvasecana/ vidradhyuktāṃ kriyāṃ kuryāt pakve vā+asthi tu bhedayet// </l>
                    <l xml:id="Su.4.16.41">[Su.4.16.41] niḥśalyamatha vijñāya kartavyaṃ vraṇaśodhanam/ dhāvettiktakaṣāyeṇa tiktaṃ sarpistathā hitam// </l>
                    <l xml:id="Su.4.16.42">[Su.4.16.42] yadi majjaparisrāvo na nivarteta dehinaḥ/ kuryāt saṃśodhanīyāni kaṣāyādīni buddhimān// </l>
                    <l xml:id="Su.4.16.43">[Su.4.16.43] priyaṅgudhātakīrodhrakaṭphalaṃ tinisaindhavam/ etaistailaṃ vipaktavyaṃ vidradhivraṇaropaṇam// iti suśrutasaṃhitāyāṃ cikitsāsthāne vidradhicikitsitaṃ nāma ṣoḍaśo+adhyāyaḥ//16// </l>
                </div>
                <div n="17" type="adhyāyaḥ" xml:id="suśrutasaṃhitā-body-div-4-div-17">
                    <head xml:id="suśrutasaṃhitā-body-div-4-div-17-head">saptadaśo+adhyāyaḥ/</head>
                    <l xml:id="Su.4.17.1">[Su.4.17.1] athāto visarpanāḍīstanarogacikitsitaṃ vyākhyāsyāmaḥ// </l>
                    <l xml:id="Su.4.17.2">[Su.4.17.2] yathovāca bhagavān dhanvantariḥ// </l>
                    <l xml:id="Su.4.17.3">[Su.4.17.3] sādhyā visarpāstraya ādito ye na sannipātakṣatajau hi sādhyau/ sādhyeṣu tatpathyagaṇairvidadhyādghṛtāni sekāṃśca tathopadehān// </l>
                    <l xml:id="Su.4.17.4">[Su.4.17.4] mustāśatāhvāsuradārukuṣṭhavārāhikustumburukṛṣṇagandhāḥ/ vātātmako coṣṇagaṇāḥ prayojyāḥ sekeṣu lepeṣu tathā &amp;śṛteṣu// </l>
                    <l xml:id="Su.4.17.5">[Su.4.17.5] yat pañcamūlaṃ khalu kaṇṭakākhyamalpaṃ mahaccāpyatha vallijaṃ ca/ taccopayojyaṃ bhiṣajā pardehe seke ghṛte cāpi tathaiva taile// </l>
                    <l xml:id="Su.4.17.6">[Su.4.17.6] kaseruśṛṅgāṭakapadmagundrāḥ saśaivalāḥ sotpalakardamāśca/ vastrāntarāḥ pittakṛte visarpe lepā vidheyāḥ saghṛtāḥ suśītāḥ// </l>
                    <l xml:id="Su.4.17.7">[Su.4.17.7] hrīveralāmajjakacandanāni srotojamuktāmaṇigairikāśca/ kṣīreṇa piṣṭāḥ saghṛtāḥ suśītā lepāḥ prayojyāstanavaḥ sukhāya// </l>
                    <l xml:id="Su.4.17.8">[Su.4.17.8] prapauṇḍarīkaṃ madhukaṃ payasyā mañjiṣṭhikā padmakacandane ca/ sugandhikā ceti sukhāya lepaḥ paitte visarpe bhiṣajā prayojyaḥ// </l>
                    <l xml:id="Su.4.17.9">[Su.4.17.9] nyagrodhavargaiḥ pariṣecanaṃ ca ghṛtaṃ ca kuryāt svarasena tasya/ śītaiḥ payobhiśca madhūdakaiśca saśarkarairikṣurasaiśca sekān// </l>
                    <l xml:id="Su.4.17.10">[Su.4.17.10] ghṛtasya gaurīmadhukāravindarodhrāmburājādanagairikeṣu/ tatharṣabhe padmakasārivāsu kākolimedākumudotpaleṣu&amp;// </l>
                    <l xml:id="Su.4.17.11">[Su.4.17.11] sacandanāyāṃ madhuśarkarāyāṃ drākṣāsthirāpṛśniśatāhvayāsu/ kalkīkṛtāsūdakamatra dattvā nyagrodhavargasya tathā sthirādeḥ// </l>
                    <l xml:id="Su.4.17.12">[Su.4.17.12] gaṇasya bilvādikapañcamūlyāścaturguṇaṃ kṣīramathāpi tadvat/ prasthaṃ vipakvaṃ pariṣecanena paittīrnihanyāttu visarpanāḍīḥ// </l>
                    <l xml:id="Su.4.17.13">[Su.4.17.13] visphoṭaduṣṭavraṇaśīrṣarogān pākaṃ tathā++āsyasya nihanti pānāt/ grahārdite śoṣiṇi cāpi bāle ghṛtaṃ hi gauryādikametadiṣṭam// </l>
                    <l xml:id="Su.4.17.14">[Su.4.17.14] ajā+aśvagandhā saralā sakālā saikaiṣikā cāpyathavā+ajaśṛṅgī/ gomūtrapiṣṭo vihitaḥ pradeho hanyādvisarpaṃ kaphajaṃ sa śīghram// </l>
                    <l xml:id="Su.4.17.15">[Su.4.17.15] kālānusāryāgurucocaguñjārāsnāvacāśītaśivedraparṇyaḥ/ pālindimuñjātamahīkadambā hitā visarpeṣu kaphātmakeṣu// </l>
                    <l xml:id="Su.4.17.16">[Su.4.17.16] gaṇastu yojyo varuṇapravṛttaḥ kriyāsu sarvāsu vicakṣaṇena/ saṃśodhanaṃ śoṇitamokṣaṇaṃ ca śreṣṭhaṃ visarpeṣu cikitsitaṃ hi// </l>
                    <l xml:id="Su.4.17.17">[Su.4.17.17] sarvāṃśca pakvān pariśodhya dhīmān vraṇakrameṇopacaredyathoktam/ nāḍī tridoṣaprabhavā na sidhyeccheṣāścatasraḥ khalu&amp; yatnasādhyāḥ// </l>
                    <l xml:id="Su.4.17.18">[Su.4.17.18] tatrānilotthāmupanāhya pūrvamaśeṣataḥ pūyagatiṃ vidārya/ tilairapāmārgaphalaiśca piṣṭvā sasaindhavairbandhanamatra kuryāt// </l>
                    <l xml:id="Su.4.17.19">[Su.4.17.19] prakṣālane cāpi sadā varaṇasya yojyaṃ mahadyat khalu pañcamūlam/ hiṃsrāṃ haridrāṃ kaṭukāṃ balāṃ ca gojihvikāṃ cāpi sabilvamūlām// </l>
                    <l xml:id="Su.4.17.20">[Su.4.17.20] saṃhṛtya tailaṃ vipacedvraṇasya saṃśodhanaṃ pūraṇaropaṇaṃ ca/ pittātmikāṃ prāgupanāhya dhīmānutkārikābhiḥ sapayoghṛtābhiḥ// </l>
                    <l xml:id="Su.4.17.21">[Su.4.17.21] nipātya śastraṃ tilanāgadantīyaṣṭyāhvakalkaiḥ paripūrayettām/ prakṣālane cāpi sasomanimbā niśā prayojyā kuśalena nityam// </l>
                    <l xml:id="Su.4.17.22">[Su.4.17.22] śyāmātribhaṇḍītriphalāsu siddhaṃ haridrayo rodhrakavṛkṣayośca/ ghṛtaṃ sadugdhaṃ vraṇatarpaṇena hanyādgatiṃ koṣṭhagatā+api yā syāt// </l>
                    <l xml:id="Su.4.17.23">[Su.4.17.23] nāḍīṃ kaphotthāmupanāhya samyak kulatthasiddhārthakaśaktukiṇvaiḥ/ mṛdūkṛtāmeṣya gatiṃ viditvā nipātayecchastramaśeṣakārī// </l>
                    <l xml:id="Su.4.17.24">[Su.4.17.24] dadyādvraṇe nimbatilān &amp;sadantīn surāṣṭrajāsaindhavasaṃprayuktān/ prakṣālane cāpi karañjanimbajātyakṣapīlusvarasāḥ prayojyāḥ// </l>
                    <l xml:id="Su.4.17.25">[Su.4.17.25] suvarcikāsaindhavacitrakeṣu nikumbhatālītalarūpikāsu/ phaleṣvapāmārgabhaveṣu caiva kuryāt samūtreṣu hitāya tailam// </l>
                    <l xml:id="Su.4.17.26">[Su.4.17.26] nāḍīṃ tu śalyaprabhavāṃ vidārya nirhṛtya śalyaṃ praviśodhya mārgam/ saṃśodhayet kṣaudraghṛtapragāḍhaistilaistato ropaṇamāśu kuryāt// </l>
                    <l xml:id="Su.4.17.27">[Su.4.17.27] kumbhīkakharjūrakapitthabilvavanaspatīnāṃ ca śalāṭuvargaiḥ/ kṛtvā kaṣāyaṃ vipacettu tailamāvāpya mustāsaralāpriyaṅgūḥ// </l>
                    <l xml:id="Su.4.17.28">[Su.4.17.28] sugandhikāmocarasāhipuṣoaṃ rodhraṃ vidadhyādapi dhātakīṃ ca/ etena śalyaprabhavā tu nāḍī rohedvraṇo vā sukhabhāśu caiva// </l>
                    <l xml:id="Su.4.17.29">[Su.4.17.29] kṛśadurbalabhīrūṇāṃ nāḍī marmāśritā ca yā/ kṣārasūtreṇa tāṃ cchindyānna tu śastreṇa buddhimān// </l>
                    <l xml:id="Su.4.17.30">[Su.4.17.30] eṣaṇyā gatimanviṣya ārasūtrānusāriṇīm/ sūcīṃ nidadhyādgatyante tahonnamyāśu nirharet// </l>
                    <l xml:id="Su.4.17.31">[Su.4.17.31] sūtrasyāntaṃ samānīya gāḍhaṃ bandhaṃ samācaret/ tataḥ kṣārabalaṃ vīkṣya sūtramanyat praveśayet// </l>
                    <l xml:id="Su.4.17.32">[Su.4.17.32] kṣārāktaṃ matimān vaidyo yāvanna &amp;chidyate gatiḥ/ bhagandare+apyeṣa vidhiḥ kāryo vaidyena jānatā// </l>
                    <l xml:id="Su.4.17.33">[Su.4.17.33] sūcībhiryavavaktrābhirācitān vā samantataḥ/ mūle sūtreṇa badhnīyācchinne copavaredvraṇam// </l>
                    <l xml:id="Su.4.17.34">[Su.4.17.34] yā dvivraṇīye+abhihitāstu vartyastāḥ sarvanāḍīṣu bhiṣagvidadhyāt/ ghoṇṭāphalatvaglavaṇāni lākṣāpūgīphalaṃ cālavaṇaṃ ca patram// </l>
                    <l xml:id="Su.4.17.35">[Su.4.17.35] sruhyarkadugdhena tu kalka eṣa vartīkṛto hantyacireṇa nāḍīḥ/ bibhītakāmrāsthivaṭapravālā hareṇukāśaṅkhinibījamasyaḥ// </l>
                    <l xml:id="Su.4.17.36">[Su.4.17.36] vārāhikandaśca tathā pradeyo nāḍīṣu tailena ca miśrayitvā// </l>
                    <l xml:id="Su.4.17.37">[Su.4.17.37] dhattūrajaṃ madanakodravajaṃ ca bījaṃ kośātakī śukanasā mṛgabhojinī ca/ aṅkoṭabījakusumaṃ gatiṣu prayojyaṃ lākṣodakāhṛtamalāsu vikṛtya&amp; cūrṇam// </l>
                    <l xml:id="Su.4.17.38">[Su.4.17.38] tathā ca gomāṃsamasīṃ hitāya koṣṭhāśritasyādarato diśanti/ varīkṛtaṃ mākṣikasaṃprayuktaṃ nāḍīghnamuktaṃ lavaṇottamaṃ vā// </l>
                    <l xml:id="Su.4.17.39">[Su.4.17.39] duṣṭavraṇe yadvihitaṃ ca tailaṃ tat sarvanāḍīṣu bhiṣagvidadhyāt/ cūrṇīkṛtairatha vimiśritamebhireva tailaṃ prayuktamacireṇa gatiṃ nihanti// </l>
                    <l xml:id="Su.4.17.40">[Su.4.17.40] eṣveva mūtrasahiteṣu vidhāya tailaṃ tat sādhitaṃ gatimapohati saptarātrāt/ piṇḍītakasya tu varāhavibhāvitasya mūleṣu kandaśakaleṣu ca sauvaheṣu// </l>
                    <l xml:id="Su.4.17.41">[Su.4.17.41] tailaṃ kṛtaṃ gatimapohati śīghrametat kandeṣu cāmaravarāyudhasāhvayeṣu/ bhallātakārkamaricairlavaṇottamena siddhaṃ viḍaṅgarajanīdvayacitrakaiśca// </l>
                    <l xml:id="Su.4.17.42">[Su.4.17.42] syānmārkavasya ca rasena nihanti tailaṃ nāḍīṃ kaphānilakṛtāmapacīṃ vraṇāṃśca/ stanye gate vikṛtimāśu bhiṣak tu dhātrīṃ pītāṃ ghṛtaṃ pariṇate+ahani vāmayettu// </l>
                    <l xml:id="Su.4.17.43">[Su.4.17.43] nimbodakena madhumāgadhikāyutena vāntāgate+ahani ca mudgarasāśanā syāt/ evaṃ tryahaṃ caturahaṃ ṣaḍahaṃ vamedvā sarpiḥ pibettriphalayā saha saṃyutaṃ vā// </l>
                    <l xml:id="Su.4.17.44">[Su.4.17.44] bhārgīṃ pibettu payasaḥ pariśodhanārthamāragvadhādiṣu varaṃ madhunā kaṣāyam// </l>
                    <l xml:id="Su.4.17.45">[Su.4.17.45] sāmānyametadupadiṣṭamato viśeṣāddoṣān payonipatitān śamayedyathāsvam/ rogaṃ stanotthitamavekṣya bhiṣagvidadhyādyadvidradhāvabhihitaṃ bahuśo vidhānam// </l>
                    <l xml:id="Su.4.17.46">[Su.4.17.46] saṃpacyamānamapi taṃ tu vinopanāhaiḥ saṃbhojanena khalu pācayituṃ yateta/ śīghraṃ stano hi mṛdumāṃsatayopanaddhaḥ sarvaṃ prakothamupayātyavadīryate ca// </l>
                    <l xml:id="Su.4.17.47">[Su.4.17.47] pakve tu dugdhahariṇīḥ parihṛtya nāḍīḥ kṛṣṇaṃ ca cūcukayugaṃ vidadhīta śastram/ āme vidāhini tathaiva gate ca pākaṃ dhātryāḥ stanau satatameva ca nirduhīta// iti suśrutasaṃhitāyāṃ cikitsāsthāne visarpanāḍīstanarogacikitsitaṃ nāma saptadaśo+adhyāyaḥ//17// </l>
                </div>
                <div n="18" type="adhyāyaḥ" xml:id="suśrutasaṃhitā-body-div-4-div-18">
                    <head xml:id="suśrutasaṃhitā-body-div-4-div-18-head">aṣṭādaśo+adhyāyaḥ/</head>
                    <l xml:id="Su.4.18.1">[Su.4.18.1] athāto granthyapacyarbudagalagaṇḍacikitsitaṃ vyākhyāsyāmaḥ// </l>
                    <l xml:id="Su.4.18.2">[Su.4.18.2] yathovāca bhagavān dhanvantariḥ// </l>
                    <l xml:id="Su.4.18.3">[Su.4.18.3] granthiṣvathāmeṣu bhiṣagvidadhyācchophakriyāṃ vistaraśo&amp; vidhijñaḥ/ rakṣedbalaṃ cāpi narasya nityaṃ tadrakṣitaṃ vyādhibalaṃ nihanti// </l>
                    <l xml:id="Su.4.18.4">[Su.4.18.4] tailaṃ pibet sarpiratho dvayaṃ vā dattvā vasāṃ vā trivṛtaṃ vidadhyāt/ apehivātādaśamūlasiddhaṃ vaidyaścatuḥsnehamatho dvayaṃ vā// </l>
                    <l xml:id="Su.4.18.5">[Su.4.18.5] hiṃsrā+atha rohiṇyamṛtā+atha bhargī śyonākabilvāgurukṛṣṇagandhāḥ/ gojī ca piṣṭā saha tālapatryā granthau vidheyo+anilaje pralepaḥ// </l>
                    <l xml:id="Su.4.18.6">[Su.4.18.6] svedopanāhān vividhāṃśca kuryāttathā prasiddhānaparāṃśca lepān/ vidārya vā pakvamapohya pūyaṃ prakṣālya bilvārkanarendratoyaiḥ// </l>
                    <l xml:id="Su.4.18.7">[Su.4.18.7] tilaiḥ sapañcāṅgulapatramiśraiḥ saṃśodhayet saindhavasaṃprayuktaiḥ/ śuddhaṃ vraṇaṃ vā+apyuparopayettu tailena rāsnāsaralānvitena// </l>
                    <l xml:id="Su.4.18.8">[Su.4.18.8] viḍaṅgayaṣṭīmadhukāmṛtābhiḥ siddhena vā kṣīrasamanvitena/ jalaukasaḥ pittakṛte hitāstu kṣīrodakābhyāṃ paribecanaṃ ca// </l>
                    <l xml:id="Su.4.18.9">[Su.4.18.9] kākolivargasya ca śītalāni pibet kaṣāyāṇi saśarkarāṇi/ drākṣārasenekṣurasena vā+api cūrṇaṃ pibeccāpi harītakīnām// </l>
                    <l xml:id="Su.4.18.10">[Su.4.18.10] madhūkajambvarjunavetasānāṃ tvagbhiḥ pradehānavacārayeta/ saśarkarairvā tṛṇaśūnyakandairdihyādabhīkṣṇaṃ muculundajairvā// </l>
                    <l xml:id="Su.4.18.11">[Su.4.18.11] vidārya vā pakvamapohya pūyaṃ dhāvet kaṣāyeṇa vanaspatīnām/ tilaiḥ sayaṣṭīmadhukairviśodhya sarpiḥ prayojyaṃ madhurairvipakvam// </l>
                    <l xml:id="Su.4.18.12">[Su.4.18.12] hṛteṣu doṣeṣu yathānupūrvyā granthau bhiṣak śleṣmasamutthite tu/ svinnasya vimlāpanameva kuryādaṅguṣṭhalohopalaveṇudaṇḍaiḥ// </l>
                    <l xml:id="Su.4.18.13">[Su.4.18.13] vikaṅkatāragvadhakākaṇantīkākādanītāpasavṛkṣamūlaiḥ/ ālepayet piṇḍaphalārkabhārgīkarañjakālāmadanaiśca vidvān// </l>
                    <l xml:id="Su.4.18.14">[Su.4.18.14] amarmajātaṃ śamamaprayāntamapakvamevāpaharedvidārya/ dahet sthite cāsṛji siddhakarmā sadyaḥkṣatoktaṃ ca vidhiṃ vidadhyāt// </l>
                    <l xml:id="Su.4.18.15">[Su.4.18.15] yā māṃsakandyaḥ kaṭhinā bṛhatyastāsveṣa yojyaśca vidhirvidhijñaiḥ/ śastreṇa vā++āpāṭhya supakvamāśu prakṣālayet pathyatamaiḥ kaṣāyaiḥ// </l>
                    <l xml:id="Su.4.18.16">[Su.4.18.16] saṃśodhanaistaṃ ca viśodhayettu kṣārottaraiḥ kṣaudraguḍapragāḍhaiḥ/ śuddhe ca tailaṃ tvavacāraṇīyaṃ viḍaṅgapāṭhārajanīvipakvam// </l>
                    <l xml:id="Su.4.18.17">[Su.4.18.17] medaḥsamutthe tilakalkadigdhaṃ dattvopariṣṭādviguṇaṃ paṭāntam/ hutāśataptena muhuḥ pramṛjyāllohena dhīmānadahan hitāya// </l>
                    <l xml:id="Su.4.18.18">[Su.4.18.18] pralipya dārvīmatha lākṣayā vā prataptayā svedanamasya kāryam/ nipātya vā śastramapohya medo dahet supakvaṃ tvathavā vidārya// </l>
                    <l xml:id="Su.4.18.19">[Su.4.18.19] prakṣālya mūtreṇa tilaiḥ supiṣṭaiḥ suvarcikādyairharitālamiśraiḥ/ sasaindhavaiḥ kṣaudraghṛtapragāḍhaiḥ kṣārottarairenamabhipraśodhya// </l>
                    <l xml:id="Su.4.18.20">[Su.4.18.20] tailaṃ vidadyāddvikarañjaguñjāvaṃśāvalekheṅgudamūtrasiddham/ jīmūtakaiḥ kośavatīphalaiśca dantīdravantītrivṛtāsu caiva// </l>
                    <l xml:id="Su.4.18.21">[Su.4.18.21] sarpiḥ kṛtaṃ hantyapacīṃ pravṛddhāṃ dvidhā pravṛttaṃ tadudāravīryam/ nirguṇḍijātībarihiṣṭhayuktaṃ jīmūtakaṃ mākṣikasaindhavāḍhyam// </l>
                    <l xml:id="Su.4.18.22">[Su.4.18.22] abhiprataptaṃ vamanaṃ pragāḍhaṃ duṣṭāpacīṣūttamamādiśanti/ kaiḍaryabimbīkaravīrasiddhaṃ tailaṃ hitaṃ mūrdhavirecanaṃ ca// </l>
                    <l xml:id="Su.4.18.23">[Su.4.18.23] śāsvoṭakasya svarasena siddhaṃ tailaṃ hitaṃ nasyavirecaneṣu/ madhūkasāraśca hito+avapīḍe phalāni śigroḥ kharamañjarervā// </l>
                    <l xml:id="Su.4.18.24">[Su.4.18.24] granthīnamarmaprabhavānapakvānuddhṛtya cāgniṃ vidadhīta paścāt/ kṣāreṇa vā+api pratisārayettu saṃlikhya śastreṇa yathopadeśam// </l>
                    <l xml:id="Su.4.18.25">[Su.4.18.25] pārṣṇi prati dve daśa cāṅgulāni mitvendrabastiṃ parivarjya dhīmān/ vidārya matsyāṇḍanibhāni vaidyo niṣkṛṣya jālānyanalaṃ vidadhyāt// </l>
                    <l xml:id="Su.4.18.26">[Su.4.18.26] ā gulphakarṇāt sumitasya jantostasyāṣṭabhāgaṃ khuḍakādvibhajya/ ghoṇarjuvedhaḥ surarājabasterhitvā+akṣimātraṃ tvapare vadanti// </l>
                    <l xml:id="Su.4.18.27">[Su.4.18.27] maṇibandhopariṣṭādvā kuryādrekhātrayaṃ bhiṣak/ aṅgulyantaritaṃ samyagapacīnāṃ nivṛttaye// </l>
                    <l xml:id="Su.4.18.28">[Su.4.18.28] cūrṇasya kāle parcalākakākagodhāhikūrmaprabhavāṃ masīṃ tu/ dadyācca tailena saheṅgudīnāṃ yadvakṣyate ślīpadināṃ ca tailam// </l>
                    <l xml:id="Su.4.18.29">[Su.4.18.29] virecanaṃ dhūmamupādadīta bhavecca nityaṃ yavamudgabhojī/ karkārukairvārukanāsirkelapriyālapañcāṅgulabījacūrṇaiḥ// </l>
                    <l xml:id="Su.4.18.30">[Su.4.18.30] vātārbudaṃ kṣīraghṛtāmbusiddhairuṣṇaiḥ satailairupanāhayettu/ kuryācca mukhyānyupanāhanāni siddhaiśca māṃsairatha vesavāraiḥ// </l>
                    <l xml:id="Su.4.18.31">[Su.4.18.31] svedaṃ vidadhyāt kuśalastu nāḍyā śṛṅgeṇa raktaṃ bahuśo harecca/ vātaghnaniryūhapayomlabhāgaiḥ siddhaṃ śatākhyaṃ trivṛtaṃ pibedvā// </l>
                    <l xml:id="Su.4.18.32">[Su.4.18.32] svedopanāhā mṛdavastu &amp;kāryāḥ pittārbude kāyavirecanaṃ ca/ vighṛṣya codumbaraśākagojīpatrairbhṛśaṃ kṣaudrayutaiḥ pralimpet// </l>
                    <l xml:id="Su.4.18.33">[Su.4.18.33] ślakṣṇīkṛtaiḥ sarjarasapriyaṅgupattaṅgarodhrāñjanayaṣṭikāhvaiḥ/ visrāvya cāragvadhāgojisomāḥ śyāmā ca yojyā kuśalena lepe// </l>
                    <l xml:id="Su.4.18.34">[Su.4.18.34] śyāmāgirihvāñjanakīraseṣu drākṣārase saptalikārase ca/ ghṛtaṃ pibet klītakasaṃprasiddhaṃ pittārbudī tajjaṭharī ca jantuḥ// </l>
                    <l xml:id="Su.4.18.35">[Su.4.18.35] śuddhasya jantoḥ kaphaje+arbude tu rakte+avasikte tu tato+arbudaṃ tat/ dravyāṇi yānyūrdhvamadhaśca doṣān haranti taiḥ kalkakṛtaiḥ pradihyāt// </l>
                    <l xml:id="Su.4.18.36">[Su.4.18.36] kapotapārāvataviṅvimiśraiḥ sakāṃsyanīlaiḥ śukalāṅgalākhyaiḥ/ mūtraistu kākādanimūlamiśraiḥ kṣārapradigdhairathavā pradihyāt// </l>
                    <l xml:id="Su.4.18.37">[Su.4.18.37] niṣpāvapiṇyākakulatthakalkairmāṃsapragāḍhairdadhimastuyuktaiḥ/ lepaṃ vidadhyāt kṛmayo yathā+atra mūrcchanti muñcantyatha makṣikāśca// </l>
                    <l xml:id="Su.4.18.38">[Su.4.18.38] alpāvaśiṣṭe kṛmibhakṣite&amp; ca likhettato+agniṃ vidadhīta paścāt/ yadalpamūlaṃ traputāmrasīsapaṭṭaiḥ samāveṣṭya tadāyasairvā// </l>
                    <l xml:id="Su.4.18.39">[Su.4.18.39] kṣārāgniśastrāṇyasakṛdvidadhyāt prāṇānahiṃsan bhiṣagpramattaḥ/ āsphotajātīkaravīrapatraiḥ kaṣāyamiṣṭaṃ vraṇaśodhanārtham// </l>
                    <l xml:id="Su.4.18.40">[Su.4.18.40] śuddhe ca tailaṃ vidadhīta bhārgīviḍaṅgapāṭhātriphalāvipakvam/ yadṛcchayā copagatāni pākaṃ pākakrameṇopacaredvidhijñaḥ// </l>
                    <l xml:id="Su.4.18.41">[Su.4.18.41] medorbudaṃ svinnamatho vidārya viśodhya sīvyedgataraktamāśu/ tato haridrāgṛhadhūmarodhrapataṅgacūrṇaiḥ samanaḥ śilālaiḥ// </l>
                    <l xml:id="Su.4.18.42">[Su.4.18.42] vraṇaṃ pratigrāhya madhupragāḍhaiḥ karañjatailaṃ vidadhīta śuddhe/ saśeṣadoṣāṇi hi yo+arbudāni karoti tasyāśu punarbhavanti// </l>
                    <l xml:id="Su.4.18.43">[Su.4.18.43] tasmādaśeṣāṇi samuddharettu hanyuḥ saśeṣāṇi yathā hi vahniḥ/ saṃsvedya gaṇḍaṃ pavanotthamādau nāḍyā+anilaghnauṣadhapatrabhaṅgaiḥ// </l>
                    <l xml:id="Su.4.18.44">[Su.4.18.44] amlaiḥ samūtrairvividhaiḥ payobhiruṣṇaiḥ satailaiḥ piśitaiśca vidvān/ visrāvayet svinnamatandriyaśca śuddhaṃ vraṇaṃ cāpyupanāhayettu// </l>
                    <l xml:id="Su.4.18.45">[Su.4.18.45] śaṇātasīmūlakaśigrukiṇvapriyālamajjānuyutaistilaistu/ kālāmṛtāśigrupunarnavārkagajādināmākarahāṭakuṣṭhaiḥ// </l>
                    <l xml:id="Su.4.18.46">[Su.4.18.46] ekaiṣikāvṛkṣakatilvakaiśca surāmlapiṣṭairasakṛt pradihyāt// </l>
                    <l xml:id="Su.4.18.47">[Su.4.18.47] tailaṃ pibeccāmṛtavallinimbahaṃsāhvayāvṛkṣakapippalībhiḥ/ siddhaṃ balābhyāṃ ca sadevadāru hitāya nityaṃ galagaṇḍaroge// </l>
                    <l xml:id="Su.4.18.48">[Su.4.18.48] svedopanāhaiḥ kaphasaṃbhavaṃ tu saṃsvedaya visrāvaṇameva kuryāt/ tato+ajagandhātiviṣāviśalyāviṣāṇikākuṣṭhaśukāhvayābhiḥ// </l>
                    <l xml:id="Su.4.18.49">[Su.4.18.49] palāśabhasmodakapeṣitābhirdihyāt suguñjābhiraśītalābhiḥ/ daśārdhasaṅkhyairlavaṇaiśca yuktaṃ tailaṃ pibenmāgadhikādisiddham// </l>
                    <l xml:id="Su.4.18.50">[Su.4.18.50] pracchardanaṃ mūrdhavirecanaṃ ca dhūmaśca vairecaniko hitastu/ pākakramo vā+api sadā vidheyo vaidyena pākaṅgatayoḥ kathañcit// </l>
                    <l xml:id="Su.4.18.51">[Su.4.18.51] kaṭutrikakṣaudrayutāḥ samūtrā bhakṣyā yavānnāni rasāśca maudgāḥ/ saśṛṅgaverāḥ sapaṭolanimbā hitāya deyā galagaṇḍaroge// </l>
                    <l xml:id="Su.4.18.52">[Su.4.18.52] medaḥsamutthe tu yathopadiṣṭāṃ vidhyet sirāṃ snigdhatanornarasya/ śyāmāsudhālohapurīṣadantīrasāñjanaiścāpi hitaḥ pradehaḥ// </l>
                    <l xml:id="Su.4.18.53">[Su.4.18.53] mūtreṇa vā+āloḍya hitāya sāraṃ prātaḥ pibet sālamahīruhāṇām/ śastreṇa vā++āpāṭya vidārya cainaṃ medaḥ samuddhṛtya hitāya sīvyet// </l>
                    <l xml:id="Su.4.18.54">[Su.4.18.54] majjājyamedomadhubhirdahedvā dagdhe ca sarpirmadhu cāvacāryam/ kāsīsatutthe ca tato+atra deye cūrṇīkṛte rocanayā samete// </l>
                    <l xml:id="Su.4.18.55">[Su.4.18.55] tailena cābhyajya hitāya dadyāt sārodbhavaṃ gomayajaṃ ca bhasma/ hitaśca nityaṃ triphalākaṣāyo gāḍhaśca bandho yavabhojanaṃ ca// iti suśrutasaṃhitāyāṃ cikitsāsthāne granthyapacyarbudagalagaṇḍacikitsitaṃ nāmāṣṭādaśo+adhyāyaḥ//18// </l>
                </div>
                <div n="19" type="adhyāyaḥ" xml:id="suśrutasaṃhitā-body-div-4-div-19">
                    <head xml:id="suśrutasaṃhitā-body-div-4-div-19-head">ekonaviṃśo+adhyāyaḥ/</head>
                    <l xml:id="Su.4.19.1">[Su.4.19.1] athāto vṛddhyupadaṃśaślīpadacikitsitaṃ vyākhyāsyāmaḥ// </l>
                    <l xml:id="Su.4.19.2">[Su.4.19.2] yathovāca bhagavān dhanvantariḥ// </l>
                    <l xml:id="Su.4.19.3">[Su.4.19.3] antravṛddhyā vinā ṣaḍyā vṛddhayastāsu varjayet/ aśvādiyānaṃ vyāyāmaṃ maithunaṃ veganigraham// </l>
                    <l xml:id="Su.4.19.4">[Su.4.19.4] atyāsanaṃ caṅkramaṇamupavāsaṃ gurūṇi ca/ tatrādito vātavṛddhau traivṛtasnigdhamāturam// </l>
                    <l xml:id="Su.4.19.5">[Su.4.19.5] svinnaṃ cainaṃ yathānyāyaṃ pāyayeta virecanam/ kośāmratilvakairaṇḍaphalatailāni vā naram// </l>
                    <l xml:id="Su.4.19.6">[Su.4.19.6] sakṣīraṃ vā pibenmāsaṃ tailameraṇḍasaṃbhavam/ tataḥ kāle+anilaghnānāṃ kvāthaiḥ kalkaiśca buddhimān// </l>
                    <l xml:id="Su.4.19.7">[Su.4.19.7] nirūhayennirūḍhaṃ ca bhuktavantaṃ rasaudanam/ yaṣṭīmadhukasiddhena tatastailena yojayet// </l>
                    <l xml:id="Su.4.19.8">[Su.4.19.8] snehopanāhau kuryācca pradehāṃścānilāpahān/ vidagdhāṃ pācayitvā vā sevanīṃ parivarjayet// </l>
                    <l xml:id="Su.4.19.9">[Su.4.19.9] bhindyāttataḥ prabhinnāyāṃ yathoktaṃ kramamācaret/ pittajāyāmapakvāyāṃ pittagranthikramo hitaḥ// </l>
                    <l xml:id="Su.4.19.10">[Su.4.19.10] pakvāṃ vā bhedayedbhinnāṃ śodhayet kṣaudrasarpiṣā/ śuddhāyāṃ ca bhiṣagdadyāttailaṃ kalkaṃ ca ropaṇam// </l>
                    <l xml:id="Su.4.19.11">[Su.4.19.11] raktajāyāṃ jalaukobhiḥ &amp;śoṇitaṃ nirharedbhiṣak/ pibedvirecanaṃ vā+api śarkarākṣaudrasaṃyutam// </l>
                    <l xml:id="Su.4.19.12">[Su.4.19.12] pittagranthikramaṃ kuryādāme pakve ca sarvadā/ vṛddhiṃ kaphātmikāmuṣṇairmūtrapiṣṭaiḥ pralepayet// </l>
                    <l xml:id="Su.4.19.13">[Su.4.19.13] pītadārukaṣāyaṃ ca pibenmūtreṇa saṃyutam/ vimlāpanādṛte vā+api śleṣmagranthikramo hitaḥ// </l>
                    <l xml:id="Su.4.19.14">[Su.4.19.14] pakvāyāṃ ca vibhinnāyāṃ tailaṃ śodhanamiṣyate/ sumanāruṣkarāṅkoṭhasaptaparṇeṣu sādhitam// </l>
                    <l xml:id="Su.4.19.15">[Su.4.19.15] medaḥsamutthāṃ saṃsvedya lepayet surasādinā/ śirovirekadravyairvā sukhoṣṇairmūtrasaṃyutaiḥ// </l>
                    <l xml:id="Su.4.19.16">[Su.4.19.16] svinnāṃ cāveṣṭya paṭṭena samāśvāsya tu mānavam/ rakṣan phale sevanīṃ ca vṛddhipatreṇa dārayet// </l>
                    <l xml:id="Su.4.19.17">[Su.4.19.17] medastataḥ samuddhṛtya dadyāt kāsīsasaindhave/ badhnīyācca yathoddiṣṭaṃ śuddhe tailaṃ ca dāpayet// </l>
                    <l xml:id="Su.4.19.18">[Su.4.19.18] manaḥśilālalavaṇaiḥ siddhamāruṣkareṣu ca/ mūtrajāṃ svedayitvā tu vastrapaṭṭena veṣṭayet// </l>
                    <l xml:id="Su.4.19.19">[Su.4.19.19] sevanyāḥ pārśvato+adhastādvidhyed vrīhimukhena tu/ athātra dvimukhāṃ nāḍīṃ dattvā visrāvayedbhiṣak// </l>
                    <l xml:id="Su.4.19.20">[Su.4.19.20] mūtraṃ nāḍīmathoddhṛtya sthagikābandhamācaret/ śuddhāyāṃ ropaṇaṃ dadyādvarjayedantrahaitukīm// </l>
                    <l xml:id="Su.4.19.21">[Su.4.19.21] aprāptaphalakoṣāyāṃ vātavṛddhikramo hitaḥ/ tatra yā vaṅkhaṇasthā &amp;tāṃ dahedardhenduvattrayā// </l>
                    <l xml:id="Su.4.19.22">[Su.4.19.22] samyaṅmārgāvarodhārthaṃ kośaprāptāṃ tu varjayet/ tvacaṃ bhittvā+aṅguṣṭhamadhye daheccāṅgaviparyayāt// </l>
                    <l xml:id="Su.4.19.23">[Su.4.19.23] anenaiva vidhānena vṛddhī vātakaphātmike/ pradahet prayataḥ kiṃtu snāyucchedo+adhikastayoḥ// </l>
                    <l xml:id="Su.4.19.24">[Su.4.19.24] śaṅkhopari ca karṇānte tyaktvā yatnena sevanīm/ vyatyāsādvā sirāṃ vidhyedantravṛddhinivṛttaye// </l>
                    <l xml:id="Su.4.19.25">[Su.4.19.25] upadaṃśeṣu sādhyeṣu snigdhasvinnasya dehinaḥ/ sirāṃ vidhyenmeḍhramadhye pātayedvā jalaukasaḥ// </l>
                    <l xml:id="Su.4.19.26">[Su.4.19.26] haredubhayataścāpi doṣānatyarthamucchritān/ sadyo+apahṛtadoṣasya rukśophāvupaśāmyataḥ// </l>
                    <l xml:id="Su.4.19.27">[Su.4.19.27] yadi vā durbalo janturna vā prāptaṃ virecanam/ nirūheṇa harettasya doṣānatyarthamucchritān// </l>
                    <l xml:id="Su.4.19.28">[Su.4.19.28] prapauṇḍarīkayaṣṭyāhvavarṣābhūkuṣṭhadārubhiḥ/ saralāgururāsnābhirvātajaṃ saṃpralepayet// </l>
                    <l xml:id="Su.4.19.29">[Su.4.19.29] niculairaṇḍabījāni yavagodhūmasaktavaḥ/ etaiśca vātajaṃ snigdhaiḥ sukhoṣṇaiḥ saṃpralepayet// </l>
                    <l xml:id="Su.4.19.30">[Su.4.19.30] prapauṇḍarīkapūrvaiśca dravyaiḥ sekaḥ praśasyate/ gaurikāñjanayaṣṭyāhvārivośīrapadmakaiḥ// </l>
                    <l xml:id="Su.4.19.31">[Su.4.19.31] sacandanotpalaiḥ snigdhaiḥ paittikaṃ saṃpralepayet/ padmotpalamṛṇālaiśca sasarjārjunavetasaiḥ// </l>
                    <l xml:id="Su.4.19.32">[Su.4.19.32] sarpiḥsnigdhaiḥ samadhukaiḥ paittikaṃ saṃpralepayet/ secayecca ghṛtakṣīraśarkarekṣuadhūdakaiḥ// </l>
                    <l xml:id="Su.4.19.33">[Su.4.19.33] athavā+api suśītena kaṣāyeṇa vaṭādinā/ sālāśvakarṇājakarṇadhavatvagbhiḥ kaphotthitam// </l>
                    <l xml:id="Su.4.19.34">[Su.4.19.34] surāpiṣṭābhiruṣṇābhiḥ satailābhiḥ pralepayet/ rajanyativiṣāmustāsurāsuradārubhiḥ&amp;// </l>
                    <l xml:id="Su.4.19.35">[Su.4.19.35] saptrapāṭhāpattūrairathavā saṃpralepayet/ surasāragvadhādyośca kvāthābhyāṃ paribecayet// </l>
                    <l xml:id="Su.4.19.36">[Su.4.19.36] evaṃ saṃśodhanālepasekaśoṇitamokṣaṇaiḥ/ pratikuryāt kriyāyogaiḥ prāksthānoktairhitairapi// </l>
                    <l xml:id="Su.4.19.37">[Su.4.19.37] na yāti ca yathā pākaṃ prayateta tathā bhiṣak/ vidagdhaistu sirāsnāyutvaṅmāṃsaiḥ kṣīyate dhvajaḥ// </l>
                    <l xml:id="Su.4.19.38">[Su.4.19.38] śastreṇopacareccāpi pākamāgatamāśu vai/ tadā+apohya tilaiḥ sarpiḥkṣaudrayuktaiḥ pralepayet// </l>
                    <l xml:id="Su.4.19.39">[Su.4.19.39] karavīrasya patrāṇi jātyāragvadhayostathā/ prakṣālane prayojyāni vaijayantyarkayorapi// </l>
                    <l xml:id="Su.4.19.40">[Su.4.19.40] saurāṣṭrīṃ gairikaṃ tutthaṃ puṣpakāsīsasaindhavam/ rodhraṃ rasāñjanaṃ dārvīṃ haritālaṃ manaḥśilām// </l>
                    <l xml:id="Su.4.19.41">[Su.4.19.41] hareṇukaile ca tathā sūkṣmacūrṇāni kārayet/ taccūrṇaṃ kṣaudrasaṃyuktamupadaṃśeṣu pūjitam// </l>
                    <l xml:id="Su.4.19.42">[Su.4.19.42] jambvāmrasumanānimbaśvetakāmbojipallavāḥ/ śallakībadarībilvapalāśatiniśatvacaḥ// </l>
                    <l xml:id="Su.4.19.43">[Su.4.19.43] kṣīriṇāṃ ca tvaco yojyāḥ kvāthe triphalayā saha/ tena kvāthena niyataṃ vraṇaṃ prākṣālayedbhiṣak// </l>
                    <l xml:id="Su.4.19.44">[Su.4.19.44] asminneva kaṣāye tu tailaṃ dhīro vipācayet/ gojīviḍaṅgayaṣṭībhiḥ sarvagandhaiśca saṃyutam// </l>
                    <l xml:id="Su.4.19.45">[Su.4.19.45] etat sarvopadaṃśeṣu śreṣṭhaṃ ropaṇamiṣyate/ svarjikātutthakāsīsaṃ śaileyaṃ ca rasāñjanam// </l>
                    <l xml:id="Su.4.19.46">[Su.4.19.46] manaḥśilāsamaiścūrṇaṃ vraṇavīsśarpanāśanam/ gundrāṃ dagdhvā kṛtaṃ bhasma haritālaṃ manaḥśilā// </l>
                    <l xml:id="Su.4.19.47">[Su.4.19.47] upadaṃśabisarpāṇāmetacchantikaraṃ param/ mārkavastriphalā dantī tāmracūrṇamayorajaḥ// </l>
                    <l xml:id="Su.4.19.48">[Su.4.19.48] upadaṃśaṃ nihantyeṣa vṛkṣamindrāśaniryathā/ upadaṃśadvaye+apyetāṃ pratyākhyāyācaret kriyām// </l>
                    <l xml:id="Su.4.19.49">[Su.4.19.49] tayoreva ca yā yogyā vīkṣya doṣabalābalam/ upadaṃśe viśeṣeṇa śṛṇu bhūyastridoṣaje// </l>
                    <l xml:id="Su.4.19.50">[Su.4.19.50] duṣṭavraṇavidhiṃ kuryāt kuthitaṃ mehanaṃ tyajet/ jambvoṣṭhenāgnivarṇena paścāccheṣaṃ dahedbhiṣak// </l>
                    <l xml:id="Su.4.19.51">[Su.4.19.51] samyagdagdhaṃ ca vijñāya madhusarpiḥ prayojayet/ śuddhe ca ropaṇaṃ dadyāt kalkaṃ tailaṃ hitaṃ ca yat// </l>
                    <l xml:id="Su.4.19.52">[Su.4.19.52] snehasvedopapanne tu ślīpade+anilane bhiṣak/ kṛtvā gulphopari sirāṃ vidhyettu caturaṅgule// </l>
                    <l xml:id="Su.4.19.53">[Su.4.19.53] samāpyāyitadehaṃ ca bastibhiḥ samupācaret/ māsameraṇḍajaṃ tailaṃ pibenmūtreṇa saṃyutam// </l>
                    <l xml:id="Su.4.19.54">[Su.4.19.54] payasaudanamaśnīyānnāgarakvathitena ca/ taivṛtaṃ copayuñjīta śasto dāhastathā+agninā// </l>
                    <l xml:id="Su.4.19.55">[Su.4.19.55] gulphasyādhaḥ sirāṃ vidhyecchlīpade pittasaṃbhave/ pītaghnīṃ ca kriyāṃ kuryāt pittārbudavisarpavat// </l>
                    <l xml:id="Su.4.19.56">[Su.4.19.56] sirāṃ suviditāṃ vidhyedaṅguṣṭhe ślaiṣmike bhiṣak/ madhuyuktāni cābhīkṣṇaṃ kaṣāyāṇi pibennaraḥ// </l>
                    <l xml:id="Su.4.19.57">[Su.4.19.57] pibedvā+apyabhayākalkaṃ mūtreṇānyatamena ca/ kaṭukāmamṛtāṃ śuṇṭhīṃ viḍaṅgaṃ dāru citrakam// </l>
                    <l xml:id="Su.4.19.58">[Su.4.19.58] hitaṃ vā lepane nityaṃ bhadradāru sacitrakam/ viḍaṅgamaricārkeṣu nāgare citrake+athavā// </l>
                    <l xml:id="Su.4.19.59">[Su.4.19.59] bhadradārvelukākhye ca sarveṣu lavaṇeṣu ca/ tailaṃ pakvaṃ pibedvā+api yavānnaṃ ca hitaṃ sadā// </l>
                    <l xml:id="Su.4.19.60">[Su.4.19.60] pibet sarṣapatailaṃ vā ślīpadānāṃ nivṛttaye/ pūtīkarañjapatrāṇāṃ rasaṃ vā+api yathābalam// </l>
                    <l xml:id="Su.4.19.61">[Su.4.19.61] anenaiva vidhānena putrañjīvakajaṃ rasam/ prayuñjīta bhiṣak prājñaḥ kālasātmyavibhāgavit// </l>
                    <l xml:id="Su.4.19.62">[Su.4.19.62] kevukākandaniryāsaṃ lavaṇaṃ tvatha pākimam/ rasaṃ dattvā+atha pūrvoktaṃ peyametadbhiṣagjitam// </l>
                    <l xml:id="Su.4.19.63">[Su.4.19.63] kākādanīṃ kākajaṅghāṃ bṛhatīṃ kaṇṭakārikām/ kadambapuṣpīṃ mandārīṃ lambāṃ śukanasāṃ tathā// </l>
                    <l xml:id="Su.4.19.64">[Su.4.19.64] dagdhvā mūtreṇa tadbhasma srāvayet kṣārakalpavat/ tatra dadyāt pratīvāpaṃ kākodumbarikārasam// </l>
                    <l xml:id="Su.4.19.65">[Su.4.19.65] madanācca phalāt kvāthaṃ śukākhyasvarasaṃ tathā/ eṣa kṣārastu pānīyaḥ ślīpadaṃ hanti sevitaḥ// </l>
                    <l xml:id="Su.4.19.66">[Su.4.19.66] apacīṃ galagaṇḍaṃ ca grahaṇīdoṣameva ca/ bhaktasyānaśanaṃ caiva hanyāt sarvaviṣāṇi ca// </l>
                    <l xml:id="Su.4.19.67">[Su.4.19.67] eṣveva tailaṃ saṃsiddhaṃ nasyābhyaṅgeṣu pūjitam/ etānevāmayān hanti ye ca duṣṭavraṇā nṛṇām// </l>
                    <l xml:id="Su.4.19.68">[Su.4.19.68] dravantīṃ trivṛtāṃ dantīṃ nīlīṃ śyāmāṃ tathaiva ca/ saptalāṃ śaṅkhinīṃ caiva dagdhvā mūtreṇa gālayet// </l>
                    <l xml:id="Su.4.19.69">[Su.4.19.69] dadyācca triphalākvāthameṣa kṣārastu sādhitaḥ/ adho gacchati pītastu pūrvaiścāpyāśiṣaḥ samāḥ// iti suśrutasaṃhitāyāṃ cikitsitasthāne vṛddhyupadaṃśaślīpaḥ cikitsitaṃ nāmaikonaviṃśo+adhyāyaḥ//19// </l>
                </div>
                <div n="20" type="adhyāyaḥ" xml:id="suśrutasaṃhitā-body-div-4-div-20">
                    <head xml:id="suśrutasaṃhitā-body-div-4-div-20-head">viṃśatitamo+adhyāyaḥ/</head>
                    <l xml:id="Su.4.20.1">[Su.4.20.1] athātaḥ kṣudrarogacikitsitaṃ vyākhyāsyāmaḥ// </l>
                    <l xml:id="Su.4.20.2">[Su.4.20.2] yathovāca bhagavān dhanvantariḥ// </l>
                    <l xml:id="Su.4.20.3">[Su.4.20.3] tatrājagallikāmāmāṃ jalaukobhirupācaret/ śuktiśrughnīyavakṣārakalkaiścālepayedbhiṣak// </l>
                    <l xml:id="Su.4.20.4">[Su.4.20.4] śyāmālāṅgalakipāṭhākalkairvā+api vicakṣaṇaḥ/ pakvāṃ vraṇavidhānena yathoktena prasādhayet// </l>
                    <l xml:id="Su.4.20.5">[Su.4.20.5] andhālajīṃ yavaprakhyāṃ panasīṃ kacchapīṃ tathā/ pāṣāṇagardabhaṃ caiva pūrvaṃ svedena yojayet// </l>
                    <l xml:id="Su.4.20.6">[Su.4.20.6] manaḥśilātālakuṣṭhadārukalkaiḥ pralepayet/ paripākagatān bhittvā vraṇavat samupācaret// </l>
                    <l xml:id="Su.4.20.7">[Su.4.20.7] vivṛtāmindravṛddhāṃ ca gardabhīṃ jālagardabham/ irivellīṃ gandhanāmnīṃ kakṣāṃ visphoṭakāṃstathā// </l>
                    <l xml:id="Su.4.20.8">[Su.4.20.8] pittajasya visarpasya kriyayā sādhayedbhiṣak/ ropayet sarpiṣā pakvān siddhena madhurauṣadhaiḥ// </l>
                    <l xml:id="Su.4.20.9">[Su.4.20.9] cipya(ppa)muṣṇāmbunā siktamutkṛtya srāvayedbhiṣak/ cakratailena cābhyajya sarjacūrṇena cūrṇayet// </l>
                    <l xml:id="Su.4.20.10">[Su.4.20.10] bandhenopacareccainamaśakyaṃ cāgninā dahet/ madhurauṣadhasiddhena tatastailena ropayet// </l>
                    <l xml:id="Su.4.20.11">[Su.4.20.11] kunakhe vidhirapyeṣa kāryo hi bhiṣajā bhavet/ upācaredanuśayīṃ śleṣmavidradhivadbhiṣak// </l>
                    <l xml:id="Su.4.20.12">[Su.4.20.12] vidārikāṃ samabhyajya svinnāṃ vimlāpya lepayet/ nagavṛttikavarṣābhūbilvamūlaiḥ supeṣitaiḥ// </l>
                    <l xml:id="Su.4.20.13">[Su.4.20.13] vraṇabhāvagatāyāṃ vā kṛtvā saṃśodhanakriyām&amp;/ ropaṇārthaṃ hitaṃ tailaṃ kaṣāyamadhuraiḥ śṛtam// </l>
                    <l xml:id="Su.4.20.14">[Su.4.20.14] pracchānairvā jalaukobhiḥ srāvyā+apakvā vidārikā/ ajakarṇaiḥ sapālāśamūlakalkaiḥ pralepayet// </l>
                    <l xml:id="Su.4.20.15">[Su.4.20.15] pakvāṃ vidārya śastreṇa paṭolapicumardayoḥ/ kalkena tilayuktena sarpirmiśreṇa lepayet// </l>
                    <l xml:id="Su.4.20.16">[Su.4.20.16] vaddhvā ca kṣīravṛkṣasya kaṣāyaiḥ khadirasya ca/ vraṇaṃ prakṣālayecchuddhāṃ tatastāṃ ropayet punaḥ// </l>
                    <l xml:id="Su.4.20.17">[Su.4.20.17] medo+arbudavidhānena sādhayeccharkarārbudam/ kacchūṃ vicarcikāṃ pāmāṃ kuṣṭhavat samupācaret// </l>
                    <l xml:id="Su.4.20.18">[Su.4.20.18] lepaśca śasyate sikthaśatāhvāgaurasarṣapaiḥ/ vacādārvīsarṣapairvā tailaṃ vā naktamālajam// </l>
                    <l xml:id="Su.4.20.19">[Su.4.20.19] sāratailamathābhyaṅge kurvīta kaṭukaiḥ śṛtam/ pādadāryāṃ sirāṃ viddhvā svedābhyaṅgau prayojayet// </l>
                    <l xml:id="Su.4.20.20">[Su.4.20.20] madhūcchiṣṭavasāmajjasarjacūrṇaghṛtaiḥ kṛtaḥ/ yavāhvagairikonmiśraiḥ pādalepaḥ praśasyate// </l>
                    <l xml:id="Su.4.20.21">[Su.4.20.21] pādau siktvā++āranālena lepanaṃ hyalase hitam/ kalkīkṛtairnimbatilakāsīsālaiḥ sasaindhavaiḥ// </l>
                    <l xml:id="Su.4.20.22">[Su.4.20.22] lākṣāraso+abhayā vā+api kāryaṃ syādraktamokṣaṇam/ siddhaṃ rase kaṇṭakāryāstailaṃ vā sārṣapaṃ hitam// </l>
                    <l xml:id="Su.4.20.23">[Su.4.20.23] kāsīsarocanaśilācūrṇairvā pratisāraṇam/ utkṛtya&amp; dagdhvā snehena jayet kadarasaṃjñakam// </l>
                    <l xml:id="Su.4.20.24">[Su.4.20.24] indralupte sirāṃ mūrdhni snigdhasvinnasya mokṣayet/ kalkaiḥ samaricairdihyācchilākāsīsatutthakaiḥ// </l>
                    <l xml:id="Su.4.20.25">[Su.4.20.25] kaṭannaṭadārukalkairlepanaṃ vā praśasyate/ pracchayitvā+avagāḍhaṃ vā guñjākalkairmuhurmuhuḥ// </l>
                    <l xml:id="Su.4.20.26">[Su.4.20.26] lepayedupaśāntyarthaṃ kuryādvā+api rasāyanam/ mālatīkaravīrāgninaktamālavipācitam// </l>
                    <l xml:id="Su.4.20.27">[Su.4.20.27] tailamabhyañjane śastamindraluptāpahaṃ param/ arūṃṣikāṃ hṛte rakte secayennimbavāriṇā// </l>
                    <l xml:id="Su.4.20.28">[Su.4.20.28] dihyāt saindhavayuktena vājiviṣṭhārasena tu/ haritālaniśānimbakalkairvā sapaṭolajaiḥ// </l>
                    <l xml:id="Su.4.20.29">[Su.4.20.29] yaṣṭīnīlotpalairaṇḍamārkavairvā pralepayet/ indraluptāpahaṃ tailamabhyaṅge ca praśasyate/ sirāṃ dāruṇake viddhvā snigdhasvinnasya mūrdhani// </l>
                    <l xml:id="Su.4.20.30">[Su.4.20.30] avapīḍaṃ śirobastimabhyaṅgaṃ ca prayojayet/ kṣālane kodravatṛṇakṣāratoyaṃ praśasyate// </l>
                    <l xml:id="Su.4.20.31">[Su.4.20.31] upariṣṭāt rpavakṣyāmi vidhiṃ palitanāśanam/ masūrikāyāṃ kuṣṭhaghnalepanādikriyā hitā// </l>
                    <l xml:id="Su.4.20.32">[Su.4.20.32] pittaśleṣmavisarpoktā kriyā vā saṃpraśasyate/ jatumaṇiṃ samutkṛtya maṣakaṃ tilakālakam// </l>
                    <l xml:id="Su.4.20.33">[Su.4.20.33] kṣāreṇa pradahedyuktyā vahninā vā śanaiḥ &amp;śanaiḥ/ nyacche vyaṅge sirāmokṣo nīlikāyāṃ ca śasyate// </l>
                    <l xml:id="Su.4.20.34">[Su.4.20.34] yathānyāyaṃ yathābhyāsaṃ lālāṭyādisirāvyadhaḥ/ ghṛṣṭvā dihyāttvacaṃ piṣṭvā kṣīriṇāṃ kṣīrasaṃyutām// </l>
                    <l xml:id="Su.4.20.35">[Su.4.20.35] balatibalayaṣṭyāhvarajanīrvā pralepanam/ payasyāgurukālīyalepanaṃ vā sagairikam// </l>
                    <l xml:id="Su.4.20.36">[Su.4.20.36] kṣaudrājyayuktayā limpeddaṃṣṭrayā śūkarasya ca/ kapittharājādanayoḥ kalkaṃ vā hitamucyate// </l>
                    <l xml:id="Su.4.20.37">[Su.4.20.37] yauvane piḍakāsveṣa viśeṣācchardanaṃ hitam/ lepanaṃ ca vacārodhrasaindhavaiḥ sarṣapānvitaiḥ// </l>
                    <l xml:id="Su.4.20.38">[Su.4.20.38] kustumburuvacālodhrakuṣṭharvā lepanaṃ hitam/ padminīkaṇṭake roge chardayennimbavāriṇā// </l>
                    <l xml:id="Su.4.20.39">[Su.4.20.39] tenaiva siddhaṃ sakṣaudraṃ sarpiḥpānaṃ pradāpayet/ nimbāragvadhayoḥ kalko hita utsādane bhavet// </l>
                    <l xml:id="Su.4.20.40">[Su.4.20.40] parivṛttiṃ ghṛtābhyaktāṃ susvinnāmupanāhayet/ tato+abhyajya śanaiścarma cānayet pīḍayenmaṇim// </l>
                    <l xml:id="Su.4.20.41">[Su.4.20.41] praviṣṭe ca maṇau carma svedayedupanāhanaiḥ/ trirātraṃ pañcarātraṃ vā vātaghnaiḥ sālvaṇādibhiḥ// </l>
                    <l xml:id="Su.4.20.42">[Su.4.20.42] dadyādvātaharān bastīn snigdhānyannāni bhojayet/ vapāṭikāṃ jayedevaṃ yathādoṣaṃ cikitsakaḥ// </l>
                    <l xml:id="Su.4.20.43">[Su.4.20.43] niruddhaprakaśe nāḍīṃ lauhīmubhayatomukhīm/ dāravīṃ vā jatukṛtāṃ ghṛtābhyaktāṃ praveśayet// </l>
                    <l xml:id="Su.4.20.44">[Su.4.20.44] pariṣeke vasāmajjaśiśumāravarāhayoḥ/ cakratailaṃ tathā yojyaṃ vātaghnadravyasaṃyutam// </l>
                    <l xml:id="Su.4.20.45">[Su.4.20.45] tryahāttryahāt sthūlatarāṃ samyaṅnāḍīṃ praveśayet/ sroto vivardhayedevaṃ snigdhamannaṃ ca bhojayet// </l>
                    <l xml:id="Su.4.20.46">[Su.4.20.46] bhittvā vā sevanīṃ muktvā sadyaḥkṣatavadācaret/ sanniruddhagudaṃ rogaṃ valmīkaṃ vahnirohiṇīm// </l>
                    <l xml:id="Su.4.20.47">[Su.4.20.47] pratyākhyāya yathāyogaṃ cikitsitamathācaret/ visarpoktena vidhinā sādhayedagnirohiṇīm// </l>
                    <l xml:id="Su.4.20.48">[Su.4.20.48] sanniruddhagude yojyā niruddhaprakaśakriyā/ śastreṇotkṛtya valmīkaṃ kṣārāgnibhyāṃ prasādhayet// </l>
                    <l xml:id="Su.4.20.49">[Su.4.20.49] vidhānenārbudoktena śodhayitvā ca ropayet/ valmīkaṃ tu bhavedyasya nātivṛddhamamarmajam// </l>
                    <l xml:id="Su.4.20.50">[Su.4.20.50] tatra saṃśodhanaṃ kṛtvā śoṇitaṃ mokṣayedbhiṣak/ kulatthikāyā mūlaiśca guḍūcyā lavaṇena ca// </l>
                    <l xml:id="Su.4.20.51">[Su.4.20.51] ārevatasya mūlaiśca dantīmūlaistathaiva ca/ śyāmāmūlaiḥ sapalalaiḥ śaktumiśraiḥ pralepayet// </l>
                    <l xml:id="Su.4.20.52">[Su.4.20.52] susnigdhaiśca sukhoṣṇaiśca bhiṣak tamupanāhayet/ pakvaṃ &amp;vā tadvijānīyādgatīḥ sarvā yathākramam// </l>
                    <l xml:id="Su.4.20.53">[Su.4.20.53] abhijñāya tataśchittvā pradahenmatimān bhiṣak/ saṃśodhya duṣṭamāṃsāni kṣāreṇa pratisārayet// </l>
                    <l xml:id="Su.4.20.54">[Su.4.20.54] vraṇaṃ viśuddhaṃ vijñāya ropayenmatimān bhiṣak/ sumanā granthayaścaiva bhallātakamanaḥśile// </l>
                    <l xml:id="Su.4.20.55">[Su.4.20.55] kālānusārī sūkṣmailā candanāguruṇī tathā/ etaiḥ siddhaṃ nimbatailaṃ valmīke ropaṇaṃ hitam// </l>
                    <l xml:id="Su.4.20.56">[Su.4.20.56] pāṇipādopariṣṭāttu chidrairbahubhirāvṛtam/ valmīkaṃ yat saśophaṃ syādvarjyaṃ tattu vijānatā// </l>
                    <l xml:id="Su.4.20.57">[Su.4.20.57] dhātryāḥ stanyaṃ śodhayitvā bāle sādhyā+ahipūtanā/ paṭolapatratriphalārasāñjanavipācitam// </l>
                    <l xml:id="Su.4.20.58">[Su.4.20.58] pītaṃ ghṛtaṃ nāśayati kṛcchrāmapyahipūtanām/ triphalākolakhadirakaṣāyaṃ vraṇaropaṇam// </l>
                    <l xml:id="Su.4.20.59">[Su.4.20.59] kāsīsarocanātutthaharitālarasāñjanaiḥ/ lepo+amlapiṣṭo badarītvagvā saindhavasaṃyutā// </l>
                    <l xml:id="Su.4.20.60">[Su.4.20.60] kapālatutthajaṃ cūrṇaṃ cūrṇakāle prayojayet/ cikitsenmuṣkakacchūṃ cāpyahipūtanapāmavat// </l>
                    <l xml:id="Su.4.20.61">[Su.4.20.61] gudabhraṃśe gudaṃ svinnaṃ snehābhyaktaṃ praveśayet/ kārayedgophaṇābandhaṃ madhyacchidreṇa carmaṇā// </l>
                    <l xml:id="Su.4.20.62">[Su.4.20.62] vinirgamārthaṃ vāyośca svedayecca muhurmuhuḥ/ kṣīre mahatpañcamūlaṃ mūṣikāṃ cāntravarjitām// </l>
                    <l xml:id="Su.4.20.63">[Su.4.20.63] paktvā tasmin pacetailaṃ vātaghnauṣadhasaṃyutam/ gudabhraṃśamidaṃ kṛcchraṃ pānābhyaṅgāt prasādhayet// iti suśrutasaṃhitāyāṃ cikitsāsthāne kṣudrarogacikitsitaṃ nāma viṃśo+adhyāyaḥ//20// </l>
                </div>
                <div n="21" type="adhyāyaḥ" xml:id="suśrutasaṃhitā-body-div-4-div-21">
                    <head xml:id="suśrutasaṃhitā-body-div-4-div-21-head">ekaviṃśatitamo+adhyāyaḥ/</head>
                    <l xml:id="Su.4.21.1">[Su.4.21.1] athātaḥ śūkadoṣacikitsitaṃ vyākhyāsyāmaḥ// </l>
                    <l xml:id="Su.4.21.2">[Su.4.21.2] yathovāca bhagavān dhanvantariḥ// </l>
                    <l xml:id="Su.4.21.3">[Su.4.21.3] saṃlikhya sarṣapīṃ samyak kaṣāyairavacūrṇayet/ kaṣāyeṣveva tailaṃ ca kurvīta vraṇaropaṇam// </l>
                    <l xml:id="Su.4.21.4">[Su.4.21.4] aṣṭhīlikāṃ jalaukobhirgrāhayecca&amp; punaḥ punaḥ/ tathā cānupaśāmyantīṃ kaphagranthivaduddharet// </l>
                    <l xml:id="Su.4.21.5">[Su.4.21.5] svedayedgrathitaṃ śaśvannāḍīsvedena buddhimān/ sukhoṣṇairupanāhaiśca susnigdhairupanāhayet// </l>
                    <l xml:id="Su.4.21.6">[Su.4.21.6] kumbhīkāṃ pākamāpannāṃ bhindyācchuddhāṃ tu ropayet/ tailena triphalālodhratindukāmrātakena tu// </l>
                    <l xml:id="Su.4.21.7">[Su.4.21.7] grāhayitvā jalaukobhiralajīṃ secayettataḥ/ kaṣāyaisteṣu siddhaṃ ca tailaṃ ropaṇamiṣyate// </l>
                    <l xml:id="Su.4.21.8">[Su.4.21.8] balātailena koṣṇena mṛditaṃ pariṣecayet/ bhadhuraiḥ sarpiṣā snigdhaiḥ sukhoṣṇairupanāhayet// </l>
                    <l xml:id="Su.4.21.9">[Su.4.21.9] saṃmūḍhapiḍakāṃ kṣipraṃ jalaukobhirupācaret/ bhittvā paryāgatāṃ cāpi lepayet kṣaudrasarpiṣā// </l>
                    <l xml:id="Su.4.21.10">[Su.4.21.10] avamanthe gate pākaṃ bhinne tailaṃ vidhīyate/ dhavāśvakarṇapattaṅgasallakītindukīkṛtam// </l>
                    <l xml:id="Su.4.21.11">[Su.4.21.11] kriyāṃ puṣkarikāyāṃ tu śītāṃ sarvāṃ prayojayet/ jalaukobhirhareccāsṛk sarpiṣā cāvasecayet// </l>
                    <l xml:id="Su.4.21.12">[Su.4.21.12] sparśahānyāṃ haredraktaṃ pradihyānmadhurairapi/ kṣīrekṣurasarpirbhir secayecca suśītalaiḥ// </l>
                    <l xml:id="Su.4.21.13">[Su.4.21.13] piḍakāmuttamākhyāṃ ca baḍiśenoddharedbhiṣak/ uddhṛtya madhusaṃyuktaiḥ kaṣāyairavacūrṇayet// </l>
                    <l xml:id="Su.4.21.14">[Su.4.21.14] rasakriyā vidhātavyā likhite śataponake/ pṛthakparṇyādisiddhaṃ ca deyaṃ tailamanantaram// </l>
                    <l xml:id="Su.4.21.15">[Su.4.21.15] kriyāṃ kuryādbhiṣak prājñastvakpākasya visarpavat/ raktavidradhivaccāpi kriyā śoṇitaje+arbude// </l>
                    <l xml:id="Su.4.21.16">[Su.4.21.16] kaṣāyakalkasarpīṃṣi tailaṃ cūrṇaṃ rasakriyām/ śodhanaṃ ropaṇaṃ caiva vīkṣya vīkṣyāvacārayet// </l>
                    <l xml:id="Su.4.21.17">[Su.4.21.17] hitaṃ ca sarpiṣaḥ pānaṃ pathyaṃ cāpi cirecanam/ hitaḥ śoṇitamokṣaśca yaccāpi laghu bhojanam// </l>
                    <l xml:id="Su.4.21.18">[Su.4.21.18] arbudaṃ māṃsapākaṃ ca vidradhiṃ tilakālakam/ pratyākhyāya prakurvīta bhiṣak samyak pratikriyām// iti suśrutasaṃhitāyāṃ cikitsāsthāne śūkarogacikitsitaṃ nāmaikaviṃśo+adhyāyaḥ//21// </l>
                </div>
                <div n="22" type="adhyāyaḥ" xml:id="suśrutasaṃhitā-body-div-4-div-22">
                    <head xml:id="suśrutasaṃhitā-body-div-4-div-22-head">dvāviṃśatitamo+adhyāyaḥ/</head>
                    <l xml:id="Su.4.22.1">[Su.4.22.1] athāto mukharogacikitsitaṃ vyākhyāsyāmaḥ// </l>
                    <l xml:id="Su.4.22.2">[Su.4.22.2] yathovaca bhagavān dhanvantariḥ// </l>
                    <l xml:id="Su.4.22.3">[Su.4.22.3] caturvidhena snehena madhūcchiṣṭayutena ca/ vātaje+abhyañjanaṃ &amp;kuryānnāḍīsvedaṃ ca buddhimān// </l>
                    <l xml:id="Su.4.22.4">[Su.4.22.4] vidadhyādoṣṭhakope tu sālvaṇaṃ copanāhane/ mastiṣke caiva nasye ca tailaṃ vātaharaṃ hitam// </l>
                    <l xml:id="Su.4.22.5">[Su.4.22.5] śrīveṣṭakaṃ sarjarasaṃ suradāru saguggulu/ yaṣṭīmadhukacūrṇaṃ tu vidadhyāt pratisāraṇam// </l>
                    <l xml:id="Su.4.22.6">[Su.4.22.6] pittaraktābhighātotthaṃ jalaukobhirupācaret/ pittavidradhivaccāpi kriyāṃ kuryādaśeṣataḥ// </l>
                    <l xml:id="Su.4.22.7">[Su.4.22.7] śirovirecanaṃ dhūmaḥ svedaḥ kavala eva ca/ hṛte rakte prayoktavyamoṣṭhakope kaphātmake// </l>
                    <l xml:id="Su.4.22.8">[Su.4.22.8] tryūṣaṇaṃ svarjikākṣāro yavakṣāro viḍaṃ tathā/ kṣaudrayuktaṃ vidhātavyametacca pratisāraṇam// </l>
                    <l xml:id="Su.4.22.9">[Su.4.22.9] medoje svedite bhinne śodhite jvalano hitaḥ/ priyaṅgutriphalālodhraṃ sakṣaudraṃ pratisāraṇam// </l>
                    <l xml:id="Su.4.22.10">[Su.4.22.10] etadoṣṭhaprakopānāṃ sādhyānāṃ karma kīrtitam/ dantamūlagatānāṃ tu rogāṇāṃ&amp; karma vakṣyate// </l>
                    <l xml:id="Su.4.22.11">[Su.4.22.11] śītāde hṛtarakte tu toye nāgarasarṣapān/ niṣkvāthya triphalāṃ mustaṃ gaṇḍūṣaḥ sarasāñjanaḥ// </l>
                    <l xml:id="Su.4.22.12">[Su.4.22.12] priyaṅgavaśca mustaṃ ca triphalā ca pralepanam/ nasyaṃ ca triphalāsiddhaṃ madhukotpalapadmakaiḥ// </l>
                    <l xml:id="Su.4.22.13">[Su.4.22.13] dantapuppuṭake kāryaṃ taruṇe raktamokṣaṇam/ sapañcalavaṇaḥ kṣāraḥ sakṣaudraḥ pratisāraṇam// </l>
                    <l xml:id="Su.4.22.14">[Su.4.22.14] hitaḥ śirovirekaśca nasyaṃ snigdhaṃ ca bhojanam/ visrāvite dantaveṣṭe vraṇāṃstu pratisārayet// </l>
                    <l xml:id="Su.4.22.15">[Su.4.22.15] rodhrapattaṅgayaṣṭyāhvalākṣācūrṇairmadhūttaraiḥ/ gaṇḍūṣe kṣīriṇo yojyāḥ sakṣaudraghṛtaśarkarāḥ// </l>
                    <l xml:id="Su.4.22.16">[Su.4.22.16] kākolyādau daśakṣīrasiddhaṃ sarpiśca nasyataḥ/ śauṣire hṛtarakte tu rodhramustarasāñjanaiḥ// </l>
                    <l xml:id="Su.4.22.17">[Su.4.22.17] sakṣaudraiḥ śasyate lepo gaṇḍūṣe kṣīriṇo hitāḥ/ &amp;sārivotpalayaṣṭyāhvasāvarāgurucandanaiḥ// </l>
                    <l xml:id="Su.4.22.18">[Su.4.22.18] kṣīre daśaguṇe siddhaṃ sarpirnasye ca pūjitam/ kriyāṃ paridare kuyācchītākoktāṃ vicakṣaṇaḥ// </l>
                    <l xml:id="Su.4.22.19">[Su.4.22.19] saṃśodhyobhayataḥ kāryaṃ śiraścopakuśe tathā/ kākodumbarikāgojīpatrairvisrāvayedasṛk// </l>
                    <l xml:id="Su.4.22.20">[Su.4.22.20] kṣaudrayuktaiśca lavaṇaiḥ savyoṣaiḥ pratisārayet/ pippalīḥ sarṣapāñ śvetānnāgaraṃ naiculaṃ phalam// </l>
                    <l xml:id="Su.4.22.21">[Su.4.22.21] sukhodakena saṃsṛjya kavalaṃ cāpi dhārayet/ ghṛtaṃ madhurakaiḥ siddhaṃ hitaṃ kavalanasyayoḥ// </l>
                    <l xml:id="Su.4.22.22">[Su.4.22.22] śastreṇa&amp; dantavaidarbhe dantamūlāni śodhayet/ tataḥ ksāraṃ prayuñjīta kriyāḥ sarvāśca śītalāḥ// </l>
                    <l xml:id="Su.4.22.23">[Su.4.22.23] uddhṛtyādhikadantaṃ tu tato+agnimavacārayet/ kṛmidantakavaccāpi vidhiḥ kāryo vijānatā// </l>
                    <l xml:id="Su.4.22.24">[Su.4.22.24] chittvā+adhimāṃsaṃ sakṣaudrairebhiścūrṇairupācaret/ vacātejovatīpāṭhāsvarjikāyāvaśūkajaiḥ// </l>
                    <l xml:id="Su.4.22.25">[Su.4.22.25] kṣaudradvitīyāḥ pippalyaḥ kavalaścātra kīrtitaḥ/ paṭolatriphalānimbakaṣāyaścātra dhāvane/ hitaḥ śirovirekaśca dhūmo vairecanaśca yaḥ// </l>
                    <l xml:id="Su.4.22.26">[Su.4.22.26] sāmānyaṃ karma nāḍīnāṃ viśeṣaṃ cātra me śṛṇu/ nāḍīvraṇaharaṃ karma dantanāḍīṣu kārayet// </l>
                    <l xml:id="Su.4.22.27">[Su.4.22.27] yaṃ &amp;dantamabhijāyeta nāḍī taṃ dantamuddharet/ chittvā māṃsāni śastreṇa yadi noparijo bhavet// </l>
                    <l xml:id="Su.4.22.28">[Su.4.22.28] śodhayitvā daheccāpi kṣāreṇa jvalanena vā/ bhinattyupekṣite dante hanukāsthi gatirdhruvam// </l>
                    <l xml:id="Su.4.22.29">[Su.4.22.29] samūlaṃ daśanaṃ tasmāduddharedbhagnamasthiram/ uddhṛte tūttare dante &amp;samūle sthirabandhane// </l>
                    <l xml:id="Su.4.22.30">[Su.4.22.30] raktātiyogāt pūrvektā rogā ghorā bhavanti hi/ kāṇaḥ saṃjāyate janturarditaṃ cāsya jāyate// </l>
                    <l xml:id="Su.4.22.31">[Su.4.22.31] calamapyuttaraṃ dantamato nāpaharedbhiṣak/ dhāvane jātimadanasvādukaṇṭakakhādiram// </l>
                    <l xml:id="Su.4.22.32">[Su.4.22.32] kaṣāyaṃ jātimadanakaṭukasvādukaṇṭakaiḥ/ yaṣṭyāhvarodhramañjiṣṭhākhadiraiścāpi yat kṛtam// </l>
                    <l xml:id="Su.4.22.33">[Su.4.22.33] tailaṃ saṃśodhanaṃ taddhi hanyāddantagatāṃ gatim/ kīrtitā dantamūle tu kriyā danteṣu vakṣyate// </l>
                    <l xml:id="Su.4.22.34">[Su.4.22.34] snehānāṃ kavalāḥ koṣṇāḥ sarpiṣastraivṛtasya vā/ niryūhāścānilaghnānāṃ dantaharṣapramardanāḥ// </l>
                    <l xml:id="Su.4.22.35">[Su.4.22.35] snaihikaśca hito dhūmo nasyaṃ snigdhaṃ ca bhojanam/ raso rasayavāgvaśca kṣīraṃ santānikā ghṛtam// </l>
                    <l xml:id="Su.4.22.36">[Su.4.22.36] śirobastirhitaścāpi kramo yaścānilāpahaḥ/ ahiṃsan dantamūlāni śarkarāmuddharedbhiṣak// </l>
                    <l xml:id="Su.4.22.37">[Su.4.22.37] lākṣācūrṇairmadhuyutaistatastāḥ pratisārayet/ dantaharṣakriyāṃ cāpi kuryānniravaśeṣataḥ// </l>
                    <l xml:id="Su.4.22.38">[Su.4.22.38] kapālikā kṛcchratamā tatrāpyeṣā kriyā hitā/ jayedvisrāvaṇaiḥ svinnamacalaṃ kṛmidantakam// </l>
                    <l xml:id="Su.4.22.39">[Su.4.22.39] tathā+avapīḍairvātaghnaiḥ snehagaṇḍūṣadhāraṇaiḥ/ bhadradārvādivarṣābhūlepaiḥ snigdhaiśca bhojanaiḥ// </l>
                    <l xml:id="Su.4.22.40">[Su.4.22.40] calamuddhṛtya&amp; ca sthānaṃ vidahet suṣirasya ca/ tato vidārīyaṣṭyāhvaśṛṅgāṭakakaserukaiḥ// </l>
                    <l xml:id="Su.4.22.41">[Su.4.22.41] tailaṃ daśaguṇe kṣīre siddhaṃ nasye hitaṃ bhavet/ hanomokṣe samuddiṣṭāṃ kuryāccārditavat kriyām// </l>
                    <l xml:id="Su.4.22.42">[Su.4.22.42] phalānyamlāni śītāmbu rūkṣānnaṃ dantadhāvanam/ tathā+atikaṭhinān bhakṣyān dantarogī vivarjayet// </l>
                    <l xml:id="Su.4.22.43">[Su.4.22.43] sādhyānāṃ dantarogāṇāṃ cikitsitamudīritam/ jihvāgatānāṃ sādhyānāṃ karma vakṣyāmi siddhaye// </l>
                    <l xml:id="Su.4.22.44">[Su.4.22.44] auṣṭhaprakope+anilaje yaduktaṃ prāk cikitsitam/ kaṇṭakeṣvanilottheṣu tat kāryaṃ bhiṣajā bhavet// </l>
                    <l xml:id="Su.4.22.45">[Su.4.22.45] pittajeṣu vighṛṣṭeṣu niḥsṛte duṣṭaśoṇite/ pratisāraṇagaṇḍūṣaṃ nasyaṃ ca madhuraṃ hitam// </l>
                    <l xml:id="Su.4.22.46">[Su.4.22.46] kaṇṭakeṣu kaphottheṣu likhiteṣvasṛjaḥ kṣaye/ pippalyādirmadhuyutaḥ kāryastu pratisāraṇe// </l>
                    <l xml:id="Su.4.22.47">[Su.4.22.47] gṛhṇīyāt kavalāṃścāpi gaurasarṣapasaindhavaiḥ/ paṭolanimbavārtākukṣārayūṣaiśca bhojayet// </l>
                    <l xml:id="Su.4.22.48">[Su.4.22.48] upajihvāṃ tu saṃlikhya kṣāreṇa pratisārayet/ śirovirekagaṇḍūṣadhūmaiścainamupācaret// </l>
                    <l xml:id="Su.4.22.49">[Su.4.22.49] jihvāgatānāṃ karmoktaṃ tālavyānāṃ pravakṣyate/ aṅguṣṭhāṅgulisaṃdaṃśenākṛṣya galaśuṇḍikām// </l>
                    <l xml:id="Su.4.22.50">[Su.4.22.50] chedayenmaṇḍalāgreṇa jihvopari tu saṃsthitām/ notkṛṣṭaṃ caiva hīnaṃ ca tribhāgaṃ chedayedbhiṣak// </l>
                    <l xml:id="Su.4.22.51">[Su.4.22.51] atyādānāt sravedraktaṃ tannimittaṃ mriyeta ca/ hīnacchedādbhavecchopho lālā nidrā bhramastamaḥ// </l>
                    <l xml:id="Su.4.22.52">[Su.4.22.52] tasmādvaidyaḥ prayatnena dṛṣṭakarmā viśāradaḥ/ galaśuṇḍīṃ tu sañchidya kuryāt prāptamimaṃ kramam// </l>
                    <l xml:id="Su.4.22.53">[Su.4.22.53] maricātiviṣāpāṭhāvacākuṣṭhakuṭannaṭaiḥ/ kṣaudrayuktaiḥ salavaṇaistatastāṃ pratisārayet// </l>
                    <l xml:id="Su.4.22.54">[Su.4.22.54] vacāmativiṣāṃ pāṭhāṃ rāsnāṃ kaṭukarohiṇīm/ niṣkvāthya picumandaṃ ca kavalaṃ tatra yojayet// </l>
                    <l xml:id="Su.4.22.55">[Su.4.22.55] iṅgudīkiṇihīdantīsaralāsuradārubhiḥ/ pañcāṅgīṃ kārayet piṣṭairvartiṃ gandhottarāṃ śubhām// </l>
                    <l xml:id="Su.4.22.56">[Su.4.22.56] tato dhūmaṃ pibejjanturdvirahnaḥ kaphanāśanam/ kṣārasiddheṣu mudgeṣu yūṣaścāpyaśane hitaḥ// </l>
                    <l xml:id="Su.4.22.57">[Su.4.22.57] tuṇḍikeryadhruṣe kūrme saṅghāte tālupuppuṭe/ eṣa eva vidhiḥ kāryo viśeṣaḥ śastrakarmaṇi // </l>
                    <l xml:id="Su.4.22.58">[Su.4.22.58] tālupāke tu kartavyaṃ vidhānaṃ pittanāśanam/ snehasvedau tāluśoṣe vidhiścānilanāśanaḥ// </l>
                    <l xml:id="Su.4.22.59">[Su.4.22.59] kīrtitaṃ tālujānāṃ tu kaṇṭhyānāṃ karma vakṣyate/ sādhyānāṃ rohiṇīnāṃ tu hitaṃ śoṇitamokṣaṇam// </l>
                    <l xml:id="Su.4.22.60">[Su.4.22.60] chardanaṃ dhūmapānaṃ ca gaṇḍūṣo nasyakarma ca/ vātikīṃ tu hṛte rakte lavaṇaiḥ pratisārayet// </l>
                    <l xml:id="Su.4.22.61">[Su.4.22.61] sukhoṣṇān snehagaṇḍūṣān dhārayeccāpyabhīkṣṇaśaḥ/ pataṅgaśarkarākṣaudraiḥ paittikīṃ pratisārayet// </l>
                    <l xml:id="Su.4.22.62">[Su.4.22.62] drākṣāparūṣakakvātho hitaśca kavalagrahe/ agāradhūmakaṭukaiḥ ślaiṣmikīṃ pratisārayet// </l>
                    <l xml:id="Su.4.22.63">[Su.4.22.63] śvetāviḍaṅgadantīṣu tailaṃ siddhaṃ sasaindhavam/ nasyakarmaṇi yoktavyaṃ tathā kavaladhāraṇe// </l>
                    <l xml:id="Su.4.22.64">[Su.4.22.64] pittavat sādhayedvaidyo rohiṇīṃ raktasaṃbhavām/ visrāvya kaṇṭhaśālūkaṃ sādhayettuṇḍikerivat// </l>
                    <l xml:id="Su.4.22.65">[Su.4.22.65] ekakālaṃ yavānnaṃ ca bhuñjīta snigdhamalpaśaḥ/ upajihvikavaccāpi sādhayedadhijihvikām// </l>
                    <l xml:id="Su.4.22.66">[Su.4.22.66] ekavṛndaṃ tu visrāvya vidhiṃ śodhanamācaret/ gilāyuścāpi yo vyādhistaṃ ca śastreṇa sādhayet// </l>
                    <l xml:id="Su.4.22.67">[Su.4.22.67] amarmasthaṃ supakvaṃ ca bhedayedgalavidradhim/ vātāt sarvasaraṃ cūrṇairlavaṇaiḥ pratisārayet// </l>
                    <l xml:id="Su.4.22.68">[Su.4.22.68] tailaṃ vātaharaiḥ siddhaṃ hitaṃ kavalanasyayoḥ/ tato+asmai snaihikaṃ dhūmamimaṃ dadyādvicakṣaṇaḥ// </l>
                    <l xml:id="Su.4.22.69">[Su.4.22.69] śālarājādanairaṇḍasāraiṅgudamadhūkajāḥ/ majjāno gugguludhyāmamāṃsīkālānusārivāḥ/ śrīsarjarasaśaileyamadhūcchiṣṭāni cāharet// </l>
                    <l xml:id="Su.4.22.70">[Su.4.22.70] tatsarvaṃ sukṛtaṃ cūrṇaṃ snehenāloḍya yuktitaḥ/ ṭiṇḍūkavṛntaṃ sakṣaudraṃ matimāṃstena lepayet// </l>
                    <l xml:id="Su.4.22.71">[Su.4.22.71] eṣa sarvasare dhūmaḥ praśastaḥ snaihiko mataḥ/ kaphaghno mārutaghnaśca mukharogavināśanaḥ// </l>
                    <l xml:id="Su.4.22.72">[Su.4.22.72] pittātmake sarvasare śuddhakāyasya dehinaḥ/ sarvaḥ pittaharaḥ kāryo vidhirmadhuraśītalaḥ// </l>
                    <l xml:id="Su.4.22.73">[Su.4.22.73] pratisāraṇagaṇḍūṣau dhūmaḥ saṃśodhanāni ca/ kaphātmake sarvasare vidhiṃ kuryāt kaphāpaham// </l>
                    <l xml:id="Su.4.22.74">[Su.4.22.74] pibedativiṣāṃ pāṭhāṃ mustaṃ ca suradāru ca/ rohiṇīṃ kaṭukākhyāṃ ca kuṭajasya phalāni ca// </l>
                    <l xml:id="Su.4.22.75">[Su.4.22.75] gavāṃ mūtreṇa manujo bhāgairdharaṇasaṃmitaiḥ/ eṣa sarvān kaphakṛtān rogān yogo+apakarṣati// </l>
                    <l xml:id="Su.4.22.76">[Su.4.22.76] kṣīrekṣurasagomūtradadhimastvamlakāñjikaiḥ/ vidadhyāt kavalān vīkṣya doṣaṃ tailaghṛtairapi// </l>
                    <l xml:id="Su.4.22.77">[Su.4.22.77] rogāṇāṃ mukhajātānāṃ sādhyānāṃ karma kīrtitam/ asādhyā api vakṣyante rogā ye tatra kīrtitāḥ// </l>
                    <l xml:id="Su.4.22.78">[Su.4.22.78] auṣṭhaprakope varjyāḥ syurmāṃsaraktatridoṣajāḥ/ dantamūleṣu varjyau tu triliṅgagatisauṣirau// </l>
                    <l xml:id="Su.4.22.79">[Su.4.22.79] danteṣu ca na sidhyanti śyāvadālanabhañjanāḥ/ jihvāgateṣvalāsastu tālavyeṣvarbudaṃ tathā// </l>
                    <l xml:id="Su.4.22.80">[Su.4.22.80] svaraghno valayo vṛndo vidāryalasa eva ca/ galauṣṭho māṃsatānaśca śataghnī rohiṇī ca yā// </l>
                    <l xml:id="Su.4.22.81">[Su.4.22.81] asādhyāḥ kīrtitā hyete rogā nava daśaiva ca/ teṣāṃ cāpi kriyāṃ vaidyaḥ pratyākhyāya samācaret// iti suśrutasaṃhitāyāṃ cikitsāsthāne mukharogacikitsitaṃ nāma dvāviṃśo+adhyāyaḥ//22// </l>
                </div>
                <div n="23" type="adhyāyaḥ" xml:id="suśrutasaṃhitā-body-div-4-div-23">
                    <head xml:id="suśrutasaṃhitā-body-div-4-div-23-head">trayoviṃśatitamo+adhyāyaḥ/</head>
                    <l xml:id="Su.4.23.1">[Su.4.23.1] athātaḥ śophānāṃ cikitsitaṃ vyākhyāsyāmaḥ// </l>
                    <l xml:id="Su.4.23.2">[Su.4.23.2] yathovāca bhagavān dhanvantariḥ// </l>
                    <l xml:id="Su.4.23.3">[Su.4.23.3] ṣaḍvidho+avayavasamutthaḥ śopho+abhihito lakṣaṇataḥ pratīkārataśca; sarvasarastu pañcavidhaḥ, tadyathā vātapittaśleṣmasannipātaviṣanimittaḥ// </l>
                    <l xml:id="Su.4.23.4">[Su.4.23.4] tatrāpatarpitasyādhvagamanādatimātramabhyavaharato vā piṣṭānnaharitakaśākalavaṇāni kṣīṇasya vā+atimātramamlamupasevamānasya mṛtpakvaloṣṭakaṭaśarkarānūpaudakamāṃsasevanādajīrṇino vā grāmyadharmasevanādviruddhāhārasevanāt vā hastyaśvoṣṭrarathapadātisaṅkṣobhaṇādayo sitasya doṣā dhātūn pradūṣya śvayathumāpādayantyakhile śarīre// </l>
                    <l xml:id="Su.4.23.5">[Su.4.23.5] tatra vātaśvayathuraruṇaḥ kṛṣṇo vā mṛduranavasthitāstodādayaścātra vedanāviśeṣāḥ; pittaśvayathuḥ pītaḥ sarakto vā mṛduḥ śīghrānusāryūṣādayaścātra vedanāviśeṣāḥ; śleṣmaśvayathuḥ pāṇḍuḥ śuklo vā snigdhaḥ kaṭhinaḥ śīto mandānusārī, kaṇḍvādayaścātra vedanāviśeṣāḥ; sannipātaśvayathuḥ sarvavarṇavedanaḥ; viṣanimittastu garopayogādduṣṭatoyasevanāt prakuthitodakāvagāhanāt saviṣasattvadigdhacūrṇāvacūrṇanādvā saviṣamūtrapurīṣaśukraspṛṣṭānāṃ vā tṛṇakāṣṭhādīnāṃ saṃsparśanāt, sa tu mṛduḥ ksiprotthāno+avalambī calo+acalo vā dāhapākarāgaprāyaśca bhavati// </l>
                    <l xml:id="Su.4.23.6">[Su.4.23.6] bhavanti cātra doṣāḥ śvayathumūrdhvaṃ hi kurvantyāmāśayasthitāḥ/ pakvāśayasthā madhye ca varcaḥsthānagatāstvadhaḥ// </l>
                    <l xml:id="Su.4.23.7">[Su.4.23.7] kṛtsnaṃ dehamanuprāptāḥ kuryuḥ sarvasaraṃ tathā/ śvayathurmadhyadeśe yaḥ sa kaṣṭaḥ sarvagaśca yaḥ// </l>
                    <l xml:id="Su.4.23.8">[Su.4.23.8] ardhāṅge+ariṣṭabhūtaśca yaścordhvaṃ parisarpati/ śvāsaḥ pipāsā daurbalyaṃ jvaraścchardirarocakaḥ// </l>
                    <l xml:id="Su.4.23.9">[Su.4.23.9] hikkātīsārakāsāśca śūnaṃ saṅkṣapayanti hi/ sāmānyato viśeṣācca teṣāṃ vakṣyāmi bheṣajam// </l>
                    <l xml:id="Su.4.23.10">[Su.4.23.10] śophinaḥ sarva eva parihareyuramlalavaṇadadhiguḍavasāpayastailaghṛtapiṣṭamayagurūṇi// </l>
                    <l xml:id="Su.4.23.11">[Su.4.23.11] tatra vātaśvayathau traivṛtameraṇḍatailaṃ vā māsamardhamāsaṃ vā pāyayet, nyagrodhādikakaṣāyasiddhaṃ sarpiḥ pittaśvayathau, āragvadhādisiddhaṃ sarpiḥ śleṣmaśvayathau, sannipātaśvayathau snuhīkṣīrapātraṃ dvādaśabhiramlapātraiḥ pratisaṃsṛjya dantīdravantīpratīvāpaṃ sarpiḥ pācayitvā pāyayet, viṣanimitteṣu kalpeṣu pratīkāraḥ// </l>
                    <l xml:id="Su.4.23.12">[Su.4.23.12] ata ūrdhvaṃ sāmānyacikitsitamupadekṣyāmaḥ tilvakaghṛtacaturthāni yānyuktānyudareṣu tato+anyatamanupayujyamānaṃ śvayathumapahanti, mūtravartikriyāṃ vā seveta, navāyasaṃ vā+aharaharmadhunā, viḍaṅgātiviṣākuṭajaphalabhadradārunāgaramaricacūrṇaṃ vā dharaṇamuṣṇāmbunā, trikaṭukṣārāyaścūrṇāni vā triphalākaṣāyeṇa, mūtraṃ vā tulyakṣīraṃ, harītakīṃ vā tulyaguḍāmupayuñjīta, devadāruśuṇṭhīṃ vā, gugguluṃ vā mūtreṇa varṣabhūkaṣāyānupānaṃ vā, tulyaguḍaṃ vā mūtreṇa varṣabhūkaṣāyānupānaṃ vā, tulyaguḍaṃ śṛṅgaveraṃ vā, varṣābhūkaṣāyaṃ mūlakalkaṃ vā saśṛṅgaveraṃ payo+anupānamaharaharmāsaṃ, vyoṣavarṣābhūkaṣāyasiddhena vā sarpiṣā mudgolumbān bhakṣayet, pippalīpippalīmūlacavyacitrakamayūrakavarṣābhūsiddhaṃ vā kṣīraṃ pibet, sahauṣadhamuraṅgīmūlasiddhaṃ vā, trikaṭukairaṇḍaśyāmāmūlasiddhaṃ vā, varṣābhūśṛṅgaverasahādevadārusiddhaṃ vā, tathā+alābubibhītakaphalakalkaṃ vā taṇḍulāmbunā; kṣīrapippalīmaricaśṛṅgaverānusiddhena ca mudgayūṣeṇālavaṇenālpasnehena bhojayedyavānnaṃ godhūmānnaṃ vā; vṛkṣakārkanaktamālanimbavarṣābhūkvāthaiśca pariṣekaḥ; sarṣapasuvarcalāsaindhavaśārṅgeṣṭābhiśca pradehaḥ kāryaḥ; yathādoṣaṃ ca vamanavirecanāsthāpanāni tīkṣṇānyajasramupaseveta, snehasvedopanāhāṃśca; sirābhiścābhīkṣṇaṃ śoṇitamavasecayedanyatropadravaśophāditi// </l>
                    <l xml:id="Su.4.23.13">[Su.4.23.13] bhavati cātra piṣṭānnamamlaṃ lavaṇāni madyaṃ mṛdaṃ divāsvapnamajāṅgalaṃ ca/ striyo ghṛtaṃ tailapayogurūṇi śophaṃ jighāṃsuḥ parivarjayettu// iti suśrutasaṃhitāyāṃ cikitsāsthāne sothacikitsitaṃ nāma trayoviṃśo+adhyāyaḥ//23// </l>
                </div>
                <div n="24" type="adhyāyaḥ" xml:id="suśrutasaṃhitā-body-div-4-div-24">
                    <head xml:id="suśrutasaṃhitā-body-div-4-div-24-head">caturviṃśatitamo+adhyāyaḥ/</head>
                    <l xml:id="Su.4.24.1">[Su.4.24.1] athāto+anāgatābādhāpratiṣedhaṃ vyākhyāsyāmaḥ// </l>
                    <l xml:id="Su.4.24.2">[Su.4.24.2] yathovāca bhagavān dhanvantariḥ// </l>
                    <l xml:id="Su.4.24.3">[Su.4.24.3] utthāyotthāya satataṃ svasthenārogyamicchatā/ dhīmatā yadanuṣṭheyaṃ tat sarvaṃ saṃpravakṣyate// </l>
                    <l xml:id="Su.4.24.4">[Su.4.24.4] tatrādau &amp;dantapavanaṃ dvādaśāṅgulamāyatam/ kaniṣṭhikāparīṇāhamṛjvagranthitamavraṇam&amp;// </l>
                    <l xml:id="Su.4.24.5">[Su.4.24.5] ayugmagranthi yaccāpi pratyagraṃ śastabhūmijam/ avekṣyartuṃ ca doṣaṃ ca rasaṃ vīryaṃ ca yojayet// </l>
                    <l xml:id="Su.4.24.6">[Su.4.24.6] kaṣāyaṃ madhuraṃ tiktaṃ kaṭukaṃ prātarutthitaḥ/ nimbaśca tiktake śreṣṭhaḥ kaṣāye khadirastathā// </l>
                    <l xml:id="Su.4.24.7">[Su.4.24.7] madhūko madhure śreṣṭhaḥ karañjaḥ kaṭuke tathā/ kṣaudravyoṣatrivargāktaṃ satailaṃ saindhavena ca// </l>
                    <l xml:id="Su.4.24.8">[Su.4.24.8] cūrṇena tejovatyāśca dantānnityaṃ viśodhayet/ ekaikaṃ ghrṣayeddantaṃ mṛdunā kūrcakena ca// </l>
                    <l xml:id="Su.4.24.9">[Su.4.24.9] dantaśodhanacūrṇena dantamāṃsānyabādhayan/ taddaurgandhyopadehau tu śleṣmāṇaṃ cāpakarṣati// </l>
                    <l xml:id="Su.4.24.10">[Su.4.24.10] &amp;vaiśadyamannābhiruciṃ saumanasyaṃ karoti ca/ na khādedgalatālvoṣṭhajihvārogasamudbhave// </l>
                    <l xml:id="Su.4.24.11">[Su.4.24.11] &amp;athāsyapāke śvāse ca kāsahikkāvamīṣu ca/ durbalo+ajīrṇabhaktaśca mūrcchārto madapīṣitaḥ// </l>
                    <l xml:id="Su.4.24.12">[Su.4.24.12] śirorujārtastṛṣitaḥ śrāntaḥ pānaklamānvitaḥ/ arditī karṇaśūlī ca dantarogī ca mānavaḥ// </l>
                    <l xml:id="Su.4.24.13">[Su.4.24.13] jihvānirlekhanaṃ raupyaṃ sauvarṇaṃ vārkṣameva ca/ tanmalāpaharaṃ śastaṃ mṛdu ślakṣṇaṃ daśāṅgulam// </l>
                    <l xml:id="Su.4.24.14">[Su.4.24.14] mukhavairasyadaurgandhyaśophajāḍyaharaṃ sukham/ dantadārḍhyakaraṃ rucyaṃ snehagaṇḍūṣadhāraṇam// </l>
                    <l xml:id="Su.4.24.15">[Su.4.24.15] kṣīravṛkṣakaṣāyairvā kṣīreṇa ca vimiśritaiḥ/ &amp;bhilloṭakakaṣāyeṇa tathaivāmalakasya vā// </l>
                    <l xml:id="Su.4.24.16">[Su.4.24.16] prakṣālayenmukhaṃ nentre svasthaḥ śītodakena vā/ nīlikāṃ mukhaśoṣaṃ ca piḍakāṃ vyaṅgameva ca// </l>
                    <l xml:id="Su.4.24.17">[Su.4.24.17] raktapittakṛtān rogān sadya eva vināśayet/ sukhaṃ laghu nirīkṣeta dṛḍhaṃ paśyati cakṣuṣā// </l>
                    <l xml:id="Su.4.24.18">[Su.4.24.18] mataṃ srotoñjanaṃ śreṣṭhaṃ viśuddhaṃ sindhusaṃbhavam/ dāhakaṇḍūmalaghnaṃ ca dṛṣṭikledarujāpaham// </l>
                    <l xml:id="Su.4.24.19">[Su.4.24.19] tejorūpāvahaṃ caiva sahate mārutātapau/ na netrarogā jāyante tasmādañjanamācaret// </l>
                    <l xml:id="Su.4.24.20">[Su.4.24.20] bhuktavāñchirasā snātaḥ śrāntaśchardanavāhanaiḥ/ rātrau jāgaritaścāpi nāñjyājjvarita eva ca// </l>
                    <l xml:id="Su.4.24.21">[Su.4.24.21] karpūrajātīkakkolalavaṅgakaṭukāhvayaiḥ/ sacūrṇapūgaiḥ sahitaṃ patraṃ tāmbulajaṃ &amp;śubham// </l>
                    <l xml:id="Su.4.24.22">[Su.4.24.22] mukhavaiśadyasaugandhyakāntisauṣṭhavakārakam/ hanudantasvaramalajihvendriyaviśodhanam// </l>
                    <l xml:id="Su.4.24.23">[Su.4.24.23] prasekaśamanaṃ hṛdyaṃ galāmayavināśanam/ pathyaṃ suptotthite bhukte snāte vānte ca mānave// </l>
                    <l xml:id="Su.4.24.24">[Su.4.24.24] raktapittakṣatakṣīṇatṛṣṇāmūrcchāparītinām/ rūkṣadurbalamartyānāṃ na hitaṃ cāsyaśoṣiṇām// </l>
                    <l xml:id="Su.4.24.25">[Su.4.24.25] śirogatāṃstathā rogāñchirobhaṅgo+apakarṣati/ keśānāṃ mārdavaṃ dairghyaṃ bahutvaṃ snigdhakṛṣṇatām// </l>
                    <l xml:id="Su.4.24.26">[Su.4.24.26] karoti śirasastṛptiṃ sutvakkamapi cānanam/ santarpaṇaṃ cendriyāṇāṃ śirasaḥ pratipūraṇam// </l>
                    <l xml:id="Su.4.24.27">[Su.4.24.27] madhukaṃ kṣīraśuklā ca saralaṃ devadāru ca/ kṣudrakaṃ pañcanāmānaṃ samabhāgāni saṃharet// </l>
                    <l xml:id="Su.4.24.28">[Su.4.24.28] teṣāṃ kalkakaṣāyābhyāṃ cakrateilaṃ vipācayet/ sadaiva śītalaṃ jantormūrdhni tailaṃ pradāpayet// </l>
                    <l xml:id="Su.4.24.29">[Su.4.24.29] keśaprasādhanī keśyā rajojantumalāpahā/ hanumanyāśiraḥkarṇaśūlaghnaṃ karṇapūraṇam// </l>
                    <l xml:id="Su.4.24.30">[Su.4.24.30] abhyaṅgo mārdavakaraḥ kaphavātanirodhanaḥ/ dhātūnāṃ puṣṭijanano mṛjāvarṇabalapradaḥ// </l>
                    <l xml:id="Su.4.24.31">[Su.4.24.31] sekaḥ śramaghno+anilahṛdbhagnasandhiprasādhakaḥ/ kṣatāgnidagdhābhihatavighṛṣṭānāṃ rujāpahaḥ// </l>
                    <l xml:id="Su.4.24.32">[Su.4.24.32] jalasiktasya vardhante yathā mūle+aṅkurāstaroḥ/ tathā dhātuvivṛddhirhi snehasiktasya jāyate// </l>
                    <l xml:id="Su.4.24.33">[Su.4.24.33] sirāmukhai romakūpairdhamanībhiśca tarpayam/ śarīrabalamādhatte yuktaḥ sneho+avagāhane// </l>
                    <l xml:id="Su.4.24.34">[Su.4.24.34] tatra prakṛtisātmyartudeśadoṣavikāravit/ tailaṃ ghṛtaṃ vā matimān yuñjyādabhyaṅgasekayoḥ// </l>
                    <l xml:id="Su.4.24.35">[Su.4.24.35] kevalaṃ sāmadoṣeṣu na kathañcana yojayet/ taruṇajvaryajīrṇī ca nābhyaktavyau kathañcana// </l>
                    <l xml:id="Su.4.24.36">[Su.4.24.36] tathā virikto vāntaśca nirūḍho yaśca mānavaḥ/ pūrvayoḥ kṛcchratā vyādherasādhyatvamathāpi vā// </l>
                    <l xml:id="Su.4.24.37">[Su.4.24.37] śeṣāṇāṃ tadahaḥ proktā agnimāndyādayo gadāḥ/ santarpaṇasamutthānāṃ rogāṇāṃ naiva kārayet// </l>
                    <l xml:id="Su.4.24.38">[Su.4.24.38] śarīrāyāsajananaṃ karma vyāyāmasaṃjñitam/ tat &amp;kṛtvā tu sukhaṃ dehaṃ vimṛdgīyāt samantataḥ// </l>
                    <l xml:id="Su.4.24.39">[Su.4.24.39] śarīropacayaḥ kāntirgātrāṇāṃ suvibhaktatā/ dīptāgnitvamanālasyaṃ sthiratvaṃ lāghavaṃ mṛjā// </l>
                    <l xml:id="Su.4.24.40">[Su.4.24.40] śramaklamapipāseṣṇaśītādīnāṃ sahiṣṇutā/ ārogyaṃ cāpi paramaṃ vyāyāmādupajāyate// </l>
                    <l xml:id="Su.4.24.41">[Su.4.24.41] na cāsti sadṛśaṃ tena kiñcit sthaulyāpakarṣaṇam/ na ca vyāyāminaṃ martyamardayantyarayo balāt&amp;// </l>
                    <l xml:id="Su.4.24.42">[Su.4.24.42] na cainaṃ sahasā++ākramya jarā samadhirohati/ sthirībhavati māṃsaṃ ca vyāyāmābhiratasya ca// </l>
                    <l xml:id="Su.4.24.43">[Su.4.24.43] vyāyāmasvinnagātrasya&amp; padbhyāmudvartitasya&amp; ca/ vyādhayo nopasarpanti siṃhaṃ kṣudramṛgā eva// </l>
                    <l xml:id="Su.4.24.44">[Su.4.24.44] vayorūpaguṇairhīnamapi kuryāt sudarśanam/ vyāyāmaṃ kurvato nityaṃ viruddhamapi bhojanam// </l>
                    <l xml:id="Su.4.24.45">[Su.4.24.45] vidagdhamavidagdhaṃ vā nirdoṣaṃ paripacyate/ vyāyāmo hi sadā pathyo balināṃ snigdhabhojinām// </l>
                    <l xml:id="Su.4.24.46">[Su.4.24.46] sa ca śīte vasante ca teṣāṃ pathyatamaḥ smṛtaḥ/ sarveṣvṛtuṣvaharahaḥ pumbhirātmahitaiṣibhiḥ// </l>
                    <l xml:id="Su.4.24.47">[Su.4.24.47] balasyārdhena kartavyo vyāyāmo hantyato+anyathā/ hṛdi sthānasthito vāyuryadā vaktraṃ prapadyate// </l>
                    <l xml:id="Su.4.24.48">[Su.4.24.48] vyāyāmaṃ kurvato jantostadbalārdhasya lakṣaṇam/ vayobalaśarīrāṇi deśakālāśanāni ca// </l>
                    <l xml:id="Su.4.24.49">[Su.4.24.49] samīkṣya kuryādvyāyāmamanyathā rogamāpnuyāt/ kṣayatṛṣṇārucicchardiraktapittabhramaklamāḥ// </l>
                    <l xml:id="Su.4.24.50">[Su.4.24.50] kāsaśoṣajvaraśvāsā ativyāyāmasaṃbhavāḥ/ raktapittī kṛśaḥ śoṣī śvāsakāsakṣatāturaḥ// </l>
                    <l xml:id="Su.4.24.51">[Su.4.24.51] bhuktavān strīṣu ca kṣīṇastṛḍbhramārtaśca varjayet/ udvartanaṃ vātaharaṃ kaphamedovilāpanam// </l>
                    <l xml:id="Su.4.24.52">[Su.4.24.52] sthirīkaraṇamaṅgānāṃ tvakprasthādakaraṃ param/ sirāmukhaviviktatvaṃ tvaksthasyāgneśca tejanam// </l>
                    <l xml:id="Su.4.24.53">[Su.4.24.53] udgharṣaṇotsādanābhyāṃ jāyeyātāmasaṃśayam/ utsādanādbhavet strīṇāṃ viśeṣāt kāntimadvapuḥ// </l>
                    <l xml:id="Su.4.24.54">[Su.4.24.54] praharṣasaubhāgyamṛjālāghavādiguṇānvitam/ udgharṣaṇaṃ tu vijñeyaṃ kaṇḍūkoṣṭhānilāpaham// </l>
                    <l xml:id="Su.4.24.55">[Su.4.24.55] ūrvoḥ saṃjanayatyāśu phenakaḥ sthairyalāghave/ kaṇḍūkoṭhānilastambhamalarogāpahaśca saḥ// </l>
                    <l xml:id="Su.4.24.56">[Su.4.24.56] tejanaṃ tvaggatasyāgneḥ sirāmukhavivecanam/ udgharṣaṇaṃ tviṣṭikayā kaṇḍūkoṭhavināśanam// </l>
                    <l xml:id="Su.4.24.57">[Su.4.24.57] nidrādāhaśramaharaṃ svedakaṇḍūtṛṣāpaham/ hṛdyaṃ malaharaṃ śreṣṭhaṃ sarvendriyavibodhanam&amp;// </l>
                    <l xml:id="Su.4.24.58">[Su.4.24.58] tandrāpāpmopaśamanaṃ tuṣṭidaṃ puṃstvavardhanam/ raktaprasādanaṃ cāpi snānamagneśca dīpanam// </l>
                    <l xml:id="Su.4.24.59">[Su.4.24.59] uṣṇena śirasaḥ snānamahitaṃ cakṣuṣaḥ sadā/ śītena śirasaḥ snānaṃ cakṣuṣyamiti nirdiśet// </l>
                    <l xml:id="Su.4.24.60">[Su.4.24.60] śleṣmamārutakope tu jñātvā vyādhibalābalam/ kāmamuṣṇaṃ śiraḥsnānaṃ bhaiṣajyārthaṃ&amp; samācaret// </l>
                    <l xml:id="Su.4.24.61">[Su.4.24.61] atiśītāmbu śīte ca śleṣmamārutakopanam/ atyuṣṇamuṣṇakāle ca pittaśoṇitakopanam// </l>
                    <l xml:id="Su.4.24.62">[Su.4.24.62] taccātisārajvaritakarṇaśūlānilārtiṣu/ ādhmānārocakājīrṇabhuktavatsu ca garhitam// </l>
                    <l xml:id="Su.4.24.63">[Su.4.24.63] saubhāgyadaṃ varṇakaraṃ prītyojobalavardhanam/ svedadaurgandhyavaivarṇyaśramaghnamanulepanam// </l>
                    <l xml:id="Su.4.24.64">[Su.4.24.64] snānaṃ yeṣāṃ niṣiddhaṃ tu teṣāmapyanulepanam/ rakṣoghnamatha caujasyaṃ saubhāgyakaramuttamam// </l>
                    <l xml:id="Su.4.24.65">[Su.4.24.65] sumanombararatnānāṃ dhāraṇaṃ prītivardhanam/ mukhālepāddṛḍhaṃ cakṣuḥ pīnagaṇḍaṃ tathā++ānanam// </l>
                    <l xml:id="Su.4.24.66">[Su.4.24.66] avyaṅgapiḍakaṃ kāntaṃ bhavatyambujasannibham/ paksmalaṃ viśadaṃ kāntamamalojjvalamaṇḍalam// </l>
                    <l xml:id="Su.4.24.67">[Su.4.24.67] netramañjanasaṃyogādbhaveccāmalatārakam/ yaśasyaṃ svargyamāyuṣyaṃ dhanadhānyavivardhanam// </l>
                    <l xml:id="Su.4.24.68">[Su.4.24.68] devatātithiviprāṇāṃ pūjanaṃ gotravardhanam/ āhāraḥ prīṇanaḥ sadyo balakṛddehadhārakaḥ// </l>
                    <l xml:id="Su.4.24.69">[Su.4.24.69] āyustejaḥsamutsāhasmṛtyojognivivardhanaḥ/ pādaprakṣālanaṃ pādamalarogaśramāpaham// </l>
                    <l xml:id="Su.4.24.70">[Su.4.24.70] cakṣuḥprasādanaṃ vṛṣyaṃ rakṣoghnaṃ prītivardhanam/ nidrākaro dehasukhaścakṣuṣyaḥ śramasuptinut// </l>
                    <l xml:id="Su.4.24.71">[Su.4.24.71] pādatvaṅmṛdukārī ca pādābhyaṅgaḥ sadā hitaḥ/ pādarogaharaṃ &amp;vṛṣyaṃ rakṣoghnaṃ prītivardhanam// </l>
                    <l xml:id="Su.4.24.72">[Su.4.24.72] sukhapracāramojasyaṃ sadā pādatradhāraṇam/ anārogyamanāyuṣyaṃ cakṣuṣorupaghātakṛt// </l>
                    <l xml:id="Su.4.24.73">[Su.4.24.73] pādābhyāmanupānadbhyāṃ sadā caṅkramaṇaṃ nṛṇām/ pāpmopaśamanaṃ keśanakharomāpamārjanam// </l>
                    <l xml:id="Su.4.24.74">[Su.4.24.74] harṣalāghavasaubhāgyakaramutsāhavardhanam/ &amp;bāṇavāraṃ mṛjāvarṇatejobalavivardhanam// </l>
                    <l xml:id="Su.4.24.75">[Su.4.24.75] pavitraṃ keśyamuṣṇīṣaṃ vātātaparajopaham/ varṣānilarajogharmahimādīnāṃ nivāraṇam// </l>
                    <l xml:id="Su.4.24.76">[Su.4.24.76] varṇyaṃ cakṣuṣyamaujasyaṃ śaṅkaraṃ chatradhāraṇam/ śunaḥ sarīsṛpavyālaviṣāṇibhyo bhayāpaham// </l>
                    <l xml:id="Su.4.24.77">[Su.4.24.77] śramaskhalanadoṣaghnaṃ sthavire ca praśasyate/ sattvotsāhabalasthairyadhairyavīryavivardhanam// </l>
                    <l xml:id="Su.4.24.78">[Su.4.24.78] avaṣṭambhakaraṃ cāpi &amp;bhayaghnaṃ daṇḍadhāraṇam/ āsyā varṇakaphasthaulyasaukumāryakarī sukhā// </l>
                    <l xml:id="Su.4.24.79">[Su.4.24.79] adhvā varṇakaphasthaulyasaukumāryavināśanaḥ/ atyadhvā viparīto+āsmājjarādaurbalyakṛcca saḥ// </l>
                    <l xml:id="Su.4.24.80">[Su.4.24.80] yattu caṅkramaṇaṃ nātidehapīḍākaraṃ bhavet/ tadāyurbalamedhāgnipradamindriyabodhanam// </l>
                    <l xml:id="Su.4.24.81">[Su.4.24.81] śramānilaharaṃ vṛṣyaṃ puṣṭinidrādhṛtipradam/ sukhaṃ śayyāsanaṃ duḥkhaṃ viparītaguṇaṃ matam// </l>
                    <l xml:id="Su.4.24.82">[Su.4.24.82] bālavyajanamaujasyaṃ makṣikādīnapohati/ śoṣadāhaśramasvedamūrcchāghno vyajanānilaḥ// </l>
                    <l xml:id="Su.4.24.83">[Su.4.24.83] prītinidrākaraṃ vṛṣyaṃ kaphavātaśramāpaham/ saṃvāhanaṃ māṃsaraktatvakprasādakaraṃ sukham// </l>
                    <l xml:id="Su.4.24.84">[Su.4.24.84] pravātaṃ raukṣyavaivarṇyastambhakṛddāhapaktinut/ svedamūrcchāpipāsāghnamapravātamato+anyathā// </l>
                    <l xml:id="Su.4.24.85">[Su.4.24.85] sukhaṃ vātaṃ praseveta grīṣme śaradi mānavaḥ/ nivātaṃ hyāyuṣe sevyamārogyāya ca sarvadā// </l>
                    <l xml:id="Su.4.24.86">[Su.4.24.86] ātapaḥ pittatṛṣṇāgnisvedamūrcchābhramāsrakṛt/ dāhavaivarṇyakārī ca chāyā caitānapohati// </l>
                    <l xml:id="Su.4.24.87">[Su.4.24.87] agnirvātakaphastambhaśītavepathunāśanaḥ/ āmābhiṣyandajaraśo raktapittapradūṣaṇaḥ// </l>
                    <l xml:id="Su.4.24.88">[Su.4.24.88] puṣṭivarṇabalotsāhamagnidīptimatandritām/ karoti dhātusāmyaṃ ca nidrā kāle niṣevitā// </l>
                    <l xml:id="Su.4.24.89">[Su.4.24.89] tatrādita eva nīcanakharomṇā śucinā śuklavāsasā laghūṣṇīṣacchatropānatkena daṇḍapāṇinā kāle hitamitamadhurapūrvābhibhāṣiṇā bandhubhūtena bhūtānāṃ guruvṛddhānumatena susahāyenānanyamanasā khalūpacaritavyaṃ, tadapi na rātrau, na keśāsthikaṇṭakāśmatuṣabhasmotkarakapālāṅgārāmedhyasnānabalibhūmiṣu, na viṣamendrakīlacatuṣpathaśvabhrāṇāmupariṣṭāt// </l>
                    <l xml:id="Su.4.24.90">[Su.4.24.90] na rājadviṣṭaparuṣapaiśunyānṛtāni vadet, na devabrāhmaṇapitṛparivādāṃśca; na narendradviṣṭonmattapatitakṣudranīcānupāsīta// </l>
                    <l xml:id="Su.4.24.91">[Su.4.24.91] vṛkṣaparvataprapātaviṣamavalmīkaduṣṭavājikuñjarādyadhirohaṇāni pariharet, pūrṇanadīsamudrāviditapalvalaśvabhrakūpāvataraṇāni, bhinnaśūnyāgāraśmaśānavijanāraṇyavāsāgnisaṃbhramavyālabhujaṅgakīṭasevāśca, grāmāghātakalahaśastrasannipātavyālasarīsṛpaśṛṅgisannikarṣāṃśca// </l>
                    <l xml:id="Su.4.24.92">[Su.4.24.92] nāgnigogurubrāhmaṇapreṅkhādampatyantareṇa yāyāt/ na śavamanuyāyāt/ devagobrāhmaṇacaityadhvajarogipatitapāpakāriṇāṃ ca chāyāṃ nākrameta/ nāstaṃ gacchantamudyantaṃ vā++ādityaṃ vīkṣeta/ gāṃ dhāpayantīṃ dhayantīṃ paraśasyaṃ vā carantīṃ na kasmaicidācakṣīta, na colkāpātotpātendradhanūṃṣi/ nāgniṃ mukhenopadhamet/ nāpo bhūmiṃ vā pāṇipādenābhihanyāt// </l>
                    <l xml:id="Su.4.24.93">[Su.4.24.93] na vegān dhārayed vātamūtrapurīṣādīnām/ na bahirvegān grāmanagaradevatāyatanaśmaśānacatuṣpathasalilāśayapathisannikṛṣṭāvutsṛjenna prakāśaṃ na vāyvagnisalilasomārkagogurupratimukham// </l>
                    <l xml:id="Su.4.24.94">[Su.4.24.94] na bhūmiṃ vilikhet, nāsaṃvṛtamukhaḥ sadasi jṛmbhodagārakāsaśvāsakṣavathūnutsṛjet, na paryaṅkikāvaṣṭambhapādaprasāraṇāni gurusannidhau kuryāt// </l>
                    <l xml:id="Su.4.24.95">[Su.4.24.95] na bālakarṇanāsāsrotodaśanākṣivivarāṇyabhikuṣṇīyāt&amp;, na vījayet keśamukhanakhavastragātrāṇi, na gātranakhavaktravāditraṃ kuryāt, na kāṣṭhaloṣṭatṛṇādīnabhihanyācchindyādbhindyādvā// </l>
                    <l xml:id="Su.4.24.96">[Su.4.24.96] na prativātātapaṃ seveta, na bhuktamātro+agnimupāsīta, notkaṭakālpakāṣṭhāsanamadhyāsīta, na grīvāṃ viṣamaṃ dhārayet, na viṣamakāyaḥ kriyāṃ bhajeta bhuñjīta vā, na pratatamīkṣeta viśeṣājjyotirbhāskarasūkṣmacalabhrāntāni, na bhāraṃ śirasā vahet, na svapnajāgaraṇaśayanāsanasthānacaṅkramaṇayānavāhanapradhāvanalaṅghanaplavanaprataraṇahāsyabhāṣyavyavāyavyāyāmādīnucitānapyatiseveta// </l>
                    <l xml:id="Su.4.24.97">[Su.4.24.97] ucitādapyahitāt kramaśo viramet, hitamanucitamapyaseveta kramaśaḥ, na caikāntataḥ pādahīnāt// </l>
                    <l xml:id="Su.4.24.98">[Su.4.24.98] nāvākśirāḥ śayīta, na bhinnapātre bhuñjīta, na vinā pātreṇa, nāñjalipuṭenāpaḥ pibet, kāle hitamitasnigdhamadhuraprāyamāhāraṃ vaidyapratyavekṣitamaśnīyāt, grāmagaṇagaṇikāpaṇikaśatrusatraśaṭhapatitabhojanāni parikaret, śeṣāṇyapi cāniṣṭarūparasagandhasparśaśabdamānasāni, anyānyevaṃguṇānyapi saṃbhramadattāni, (tānyapi) &amp;makṣikābālopahatāni, nāprakṣālitapādo bhuñjīta na mūtroccārapīḍito na sandhyayornānupāśrito nātītakālaṃ hīnamatimātraṃ (noddhṛtasnehaṃ) ceti// </l>
                    <l xml:id="Su.4.24.99">[Su.4.24.99] na bhuñjītoddhṛtasnehaṃ naṣṭaṃ paryuṣitaṃ payaḥ/ na naktaṃ dadhi bhuñjīta na cāpyaghṛtaśarkaram// </l>
                    <l xml:id="Su.4.24.100">[Su.4.24.100] nāmudgayūṣaṃ nākṣaudraṃ noṣṇaṃ nāmalakairvinā/ anyathā janayet kuṣṭhavisarpādīn gadān bahūn/ nātmānamudake paśyenna nagnaḥ praviśejjalam// </l>
                    <l xml:id="Su.4.24.101">[Su.4.24.101] dyūtamadyātisevāpratibhutvasākṣitvasamāhvānagoṣṭhīvāditrāṇi na seveta, srajaṃ chatropānakau kanakamatītavāsāṃsi na cānyairdhṛtāni dhārayet, brāhmaṇamagniṃ gāṃ ca nocchiṣṭaḥ spṛśet// </l>
                    <l xml:id="Su.4.24.102">[Su.4.24.102] bhavanti cātra yasmin yasminnṛtau ye ye doṣāḥ kupyanti dehinām/ teṣu teṣu pradātavyā rasāste te vijānatā// </l>
                    <l xml:id="Su.4.24.103">[Su.4.24.103] varṣāsu na pibettoyaṃ pibeccharadi mātrayā/ varṣasu caturo māsān mātrāvadudakaṃ pibet// </l>
                    <l xml:id="Su.4.24.104">[Su.4.24.104] uṣṇaṃ haime vasante ca kāmaṃ śrīṣme tu śītalam/ hemante ca vasante ca sīdhvariṣṭau pibennaraḥ// </l>
                    <l xml:id="Su.4.24.105">[Su.4.24.105] śṛtaśītaṃ payo grīṣme prāvṛṭkāle rasaṃ pibet/ yūṣaṃ varṣati, tasyānte prapicchītalaṃ jalam// </l>
                    <l xml:id="Su.4.24.106">[Su.4.24.106] svastha evamato+anyastu doṣāhāragatānugaḥ/ snehaṃ saindhavacūrṇena pippalībhiśca saṃyutam// </l>
                    <l xml:id="Su.4.24.107">[Su.4.24.107] pibedagnivivṛddhyarthaṃ na ca vegān vidhārayet/ agnidīptikaraṃ nṝṇāṃ rogāṇāṃ śamanaṃ prati// </l>
                    <l xml:id="Su.4.24.108">[Su.4.24.108] prāvṛṭśaradvasanteṣu samyak snehādimācaret/ kaphe pracchardanaṃ pitte vireko bastirīrane// </l>
                    <l xml:id="Su.4.24.109">[Su.4.24.109] śasyate triṣvapi sadā vyāyāmo doṣanāśanaḥ/ bhuktaṃ viruddhamapyannaṃ vyāyāmānna praduṣyati// </l>
                    <l xml:id="Su.4.24.110">[Su.4.24.110] utsargamaithunahāraśodhane syāttu tanmanāḥ/ neccheddoṣacayāt&amp; prājñaḥ pīḍāṃ vā kāyamānasīm// </l>
                    <l xml:id="Su.4.24.111">[Su.4.24.111] atistrīsaṃprayogācca rakṣedātmānamātmavān/ śūlakāsajvaraśvāsakārśyapāṇḍvāmayakṣayāḥ&amp;// </l>
                    <l xml:id="Su.4.24.112">[Su.4.24.112] ativyavājājjāyante rogāścākṣepakādayaḥ/ āyuṣmanto mandajarā vapurvarṇabalānvitāḥ// </l>
                    <l xml:id="Su.4.24.113">[Su.4.24.113] sthiropacitamāṃsāśca bhavanti strīṣu saṃyatāḥ/ tribhistribhirahobhirvā samīyāt pramadāṃ naraḥ// </l>
                    <l xml:id="Su.4.24.114">[Su.4.24.114] sarveṣvṛtuṣu, gharmeṣu pakṣāt pakṣādvrajedbudhaḥ/ rajasvalāmakāmāṃ ca malināmapriyāṃ tathā// </l>
                    <l xml:id="Su.4.24.115">[Su.4.24.115] varṇavṛddhāṃ vayovṛddhāṃ tathā vyādhiprapīḍitām/ hīnāṅgīṃ garbhiṇīṃ dveṣyāṃ yonidoṣasamanvitām// </l>
                    <l xml:id="Su.4.24.116">[Su.4.24.116] sagotrāṃ gurupatnīṃ ca tathā pravrajitāmapi/ sandhyāparvasvagamyāṃ ca nopeyāt pramadāṃ naraḥ// </l>
                    <l xml:id="Su.4.24.117">[Su.4.24.117] gosarge cārdharātre ca tathā madhyandineṣu ca/ lajjāsamāvahe deśe vivṛte+aśuddha eva ca// </l>
                    <l xml:id="Su.4.24.118">[Su.4.24.118] kṣudhito vyādhitaścaiva kṣubdhacittaśca mānavaḥ/ vātaviṇmūtravegī ca pipāsaratidurbalaḥ// </l>
                    <l xml:id="Su.4.24.119">[Su.4.24.119] tiryagyonāvayonau ca prāptaśukravidhāraṇam/ duṣṭayonau visargaṃ tu balavānapi varjayet// </l>
                    <l xml:id="Su.4.24.120">[Su.4.24.120] retasaścātimātraṃ tu mūrdhāvaraṇameva ca/ sthitāvuttānaśayane viśeṣeṇaiva garhitam// </l>
                    <l xml:id="Su.4.24.121">[Su.4.24.121] krīḍāyāmapi medhāvī hitārthī parivarjayet/ rajasvalāṃ prāptavato narasyāniyatātmanaḥ// </l>
                    <l xml:id="Su.4.24.122">[Su.4.24.122] dṛṣṭyāyustejasāṃ hāniradharmaśca tato bhavet/ liṅginīṃ gurupatnīṃ ca sagotrāmatha parvasu// </l>
                    <l xml:id="Su.4.24.123">[Su.4.24.123] vṛddhāṃ ca sandhyayoścāpi gacchato jīvitakṣayaḥ/ garbhiṇyā garbhapīḍā syād vyādhitāyāṃ balakṣayaḥ// </l>
                    <l xml:id="Su.4.24.124">[Su.4.24.124] hīnāṅgīṃ malināṃ dveṣyāṃ kāmaṃ vandhyāmasaṃvṛte/ deśe+aśuddhe ca śukrasya manasaśca kṣayo bhavet// </l>
                    <l xml:id="Su.4.24.125">[Su.4.24.125] kṣudhitaḥ kṣubdhacittaśca madhyāhne tṛṣito+abalaḥ/ sthitaśca hāniṃ śukrasya vāyoḥ kopaṃ ca vindati// </l>
                    <l xml:id="Su.4.24.126">[Su.4.24.126] atiprasaṅgādbhavati śoṣaḥ śukrakṣayāvahaḥ/ vyādhitasya rujā plīhni mṛtyurmūrcchā ca jāyate// </l>
                    <l xml:id="Su.4.24.127">[Su.4.24.127] prayūṣasyardharātre ca vātapitte prakupyataḥ/ tiryagyonāvayanau ca duṣṭayonau tathaiva ca// </l>
                    <l xml:id="Su.4.24.128">[Su.4.24.128] upadaṃśastathā vāyoḥ kopaḥ śukrasya ca kṣayaḥ/ uccārite mūtrite ca &amp;retasaśca vidhāraṇe// </l>
                    <l xml:id="Su.4.24.129">[Su.4.24.129] uttāne ca bhavecchīghraṃ śukrāśmaryāstu saṃbhavaḥ/ sarvaṃ pariharettasmādetallokadvaye+ahitam// </l>
                    <l xml:id="Su.4.24.130">[Su.4.24.130] śukraṃ copasthitaṃ mohānna sandhāryaṃ kathaṃcana/ vayorūpaguṇopetāṃ tulyaśīlāṃ kulānvitām&amp;// </l>
                    <l xml:id="Su.4.24.131">[Su.4.24.131] abhikāmo+abhikāmāṃ tu hṛṣṭo hṛṣṭāmalaṅkṛtām/ seveta pramadāṃ yuktyā vājīkaraṇabṛṃhitaḥ// </l>
                    <l xml:id="Su.4.24.132">[Su.4.24.132] bhakṣyāḥ saśarkarāḥ kṣīraṃ sasitaṃ rasa eva ca/ snānaṃ savyajanaṃ svapno vyavāyānte hitāni tu&amp;// </l>
                    <l xml:id="Su.4.24.133">[Su.4.24.133] mukhamātraṃ samāsena sadvṛttasyaitadīritam/ ārogyamāyurartho vā gāsadbhiḥ prāpyate &amp;nṛbhiḥ// iti suśrutasaṃhitāyāṃ cikitsāsthāne+anāgatābādhacikitsitaṃ nāma caturviṃśo+adhyāyaḥ//24// </l>
                </div>
                <div n="25" type="adhyāyaḥ" xml:id="suśrutasaṃhitā-body-div-4-div-25">
                    <head xml:id="suśrutasaṃhitā-body-div-4-div-25-head">pañcaviṃśatitamo+adhyāyaḥ/</head>
                    <l xml:id="Su.4.25.1">[Su.4.25.1] athāto miśrakacikitsitaṃ vyākhyāsyāmaḥ// </l>
                    <l xml:id="Su.4.25.2">[Su.4.25.2] yathovāca bhagavān dhanvantariḥ// </l>
                    <l xml:id="Su.4.25.3">[Su.4.25.3] pālyāmayāstu visrāvyā ityuktaṃ prāṅgibodha tān/ paripoṭastathotpāta unmantho duḥkhavardhanaḥ// </l>
                    <l xml:id="Su.4.25.4">[Su.4.25.4] pañcamaḥ parilehī ca karṇapālyāṃ gadāḥ smṛtāḥ/ saukumāryāccirotsṛṣṭe sahasā+abhipravardhite// </l>
                    <l xml:id="Su.4.25.5">[Su.4.25.5] karṇaśopho bhavet pālyāṃ sarujaḥ paripoṭavān/ kṛṣṇāruṇanibhaḥ stabdhaḥ sa vātāt paripoṭakaḥ// </l>
                    <l xml:id="Su.4.25.6">[Su.4.25.6] gurvābharaṇasaṃyogāttāḍanādgharṣaṇādapi/ śophaḥ pālyāṃ bhavecchyāvo dāhapākaruganvitaḥ// </l>
                    <l xml:id="Su.4.25.7">[Su.4.25.7] rakto vā raktapittābhyāmutpātaḥ sa gado mataḥ/ balādvardhayataḥ karṇaṃ pālyāṃ vāyuḥ prakupyati// </l>
                    <l xml:id="Su.4.25.8">[Su.4.25.8] gṛhītvā sakaphaṃ kuryācchophaṃ &amp;tadvarṇavedanam/ unmanthakaḥ sakaṇḍūko vikāraḥ kaphavātajaḥ// </l>
                    <l xml:id="Su.4.25.9">[Su.4.25.9] vardhamāne yadā karṇe kaṇḍūdāharuganvitaḥ/ śopho bhavati pākaśca tvakstho+asau duḥkhavardhanaḥ// </l>
                    <l xml:id="Su.4.25.10">[Su.4.25.10] kaphāsṛkkṛmayaḥ kuryuḥ sarṣapābhā vikāriṇīḥ/ srāviṇīḥ piḍakāḥ pālyāṃ kaṇḍūdāharuganvitāḥ// </l>
                    <l xml:id="Su.4.25.11">[Su.4.25.11] kaphāsṛkkṛmisaṃbhūtaḥ sa visarpannitastataḥ/ lihyāt saśaṣkulīṃ pālīṃ parilehīti sa smṛtaḥ// </l>
                    <l xml:id="Su.4.25.12">[Su.4.25.12] pālyāmayā hyamī ghorā narasyāpratikāriṇaḥ/ mithyāhāravihārasya pāliṃ hiṃsyurupekṣitāḥ// </l>
                    <l xml:id="Su.4.25.13">[Su.4.25.13] tasmādāśu bhiṣak teṣu snehādikramamācaret/ tathā+abhyaṅgaparīṣekapradehāsṛgvimokṣaṇam// </l>
                    <l xml:id="Su.4.25.14">[Su.4.25.14] sāmānyato viśeṣācca vakṣyāmyabhyañjanaṃ prati/ kharamañjariyaṣṭyāhvasaindhavāmaradārubhiḥ// </l>
                    <l xml:id="Su.4.25.15">[Su.4.25.15] supiṣṭaiḥ sāśvagandhaiśca mūlakāvalgujaiḥ phalaiḥ/ sarpistailavasāmajjamadhūcchiṣṭāni pācayet// </l>
                    <l xml:id="Su.4.25.16">[Su.4.25.16] sakṣīrāṇyatha taiḥ pāliṃ pradihyāt paripoṭake/ mañjiṣṭhātilayaṣṭyāhvasārivotpalapadmakaiḥ// </l>
                    <l xml:id="Su.4.25.17">[Su.4.25.17] sarodhraiḥ sakadambaiśca balājambvāmrapallavaiḥ/ siddhaṃ dhānyāmlasaṃyuktaṃ tailamutpātanāśanam// </l>
                    <l xml:id="Su.4.25.18">[Su.4.25.18] tālapatryaśvagandhārkabākucīphalasaindhavaiḥ/ tailaṃ kulīragodhābhyāṃ vasayā saha pācitam// </l>
                    <l xml:id="Su.4.25.19">[Su.4.25.19] saralālāṅgalībhyāṃ ca hitamunmanthanāśanam/ tathā+aśmantakajambvāmrapatrakvāthena secanam// </l>
                    <l xml:id="Su.4.25.20">[Su.4.25.20] prapauṇḍarīkamadhukamañjiṣṭhārajanīdvayaiḥ/ cūrṇairudvartanaiḥ pālīṃ tailāktāmavacūṇayet// </l>
                    <l xml:id="Su.4.25.21">[Su.4.25.21] lākṣāviḍaṅgakalkena tailaṃ paktvā+avacārayet/ svinnāṃ gomayapiṇḍena pradihyāt parilehike// </l>
                    <l xml:id="Su.4.25.22">[Su.4.25.22] piṣṭairviḍaṅgairathavā trivṛcchyāmārkasaṃyutaiḥ/ karañjeṅgudibījairvā kuṭajāragvadhāyutaiḥ// </l>
                    <l xml:id="Su.4.25.23">[Su.4.25.23] sarvairvā sārṣapaṃ tailaṃ siddhaṃ maricasaṃyutam/ sanimbapatrairabhyaṅge madhūcchiṣṭānvitaṃ hitam// </l>
                    <l xml:id="Su.4.25.24">[Su.4.25.24] pālīṣu vyādhiyuktāsu tanvīṣu kaṭhināsu ca/ puṣṭyārthaṃ mārdavārthaṃ ca kuryādabhyañjanaṃ tvidam// </l>
                    <l xml:id="Su.4.25.25">[Su.4.25.25] lopākānūpamajjānaṃ vasāṃ tailaṃ navaṃ ghṛtam/ paceddaśaguṇaṃ kṣīramāvāpya madhuraṃ gaṇam// </l>
                    <l xml:id="Su.4.25.26">[Su.4.25.26] apāmārgāśvagandhe ca tathā lākṣārasaṃ śubham/ tatsiddhaṃ paripūtaṃ ca svanuguptaṃ nidhāpayet// </l>
                    <l xml:id="Su.4.25.27">[Su.4.25.27] tenābhyañjyāt sadā pālīṃ susvinnāmtimarditām/ etena pālyo vardhante nirujo nirupadravāḥ// </l>
                    <l xml:id="Su.4.25.28">[Su.4.25.28] mṛdvyaḥ puṣṭāḥ samāḥ snigdhā jāyante bhūṣaṇakṣamāḥ/ nīlīdalaṃ bhṛṅgarajo+arjunatvak piṇḍītakaṃ kṛṣṇamayorajaśca/ bījodbhavaṃ sāhacaraṃ ca puṣpaṃ pathyākṣadhātrīsahitaṃ vicūrṇya// </l>
                    <l xml:id="Su.4.25.29">[Su.4.25.29] ekīkṛtaṃ sarvamidaṃ pramāya paṅkena tulyaṃ nalinībhavena/ saṃyojya pakṣaṃ kalaśe nidhāya lauhe &amp;ghaṭe sadmani sāpidhāne// </l>
                    <l xml:id="Su.4.25.30">[Su.4.25.30] anena tailaṃ &amp;vipacedvimiśraṃ rasena bhṛṅgatriphalābhavena/ āsannapāke ca parīkṣaṇārthaṃ patraṃ balākābhavamākṣipecca// </l>
                    <l xml:id="Su.4.25.31">[Su.4.25.31] bhavedyadā tadbhramarāṅganīlaṃ tadā vipakvaṃ vinidhāya pātre/ kṛṣṇāyase māsamavasthitaṃ tadabhyaṅgayogāt palitāni hanyāt// </l>
                    <l xml:id="Su.4.25.32">[Su.4.25.32] sairīyajambvarjunakāśmarījaṃ puṣpaṃ tilānmārkavacūtabīje/ punarnave kardamakaṇṭakāryau kāsīsapiṇḍītakabījasāram// </l>
                    <l xml:id="Su.4.25.33">[Su.4.25.33] phalatrayaṃ loharajo+añjanaṃ ca yaṣṭyāhvayaṃ nīrajasārive ca/ piṣṭvā+atha sarvaṃ saha modayantyā sārāmbhasā bījakasaṃbhavena// </l>
                    <l xml:id="Su.4.25.34">[Su.4.25.34] sārāmbhasaḥ saptabhireva paścāt prasthaiḥ samāloḍya daśāhaguptam/ lauhe supātre vinidhāya tailamakṣodbhavaṃ tacca pacet prayatnāt// </l>
                    <l xml:id="Su.4.25.35">[Su.4.25.35] pakvaṃ ca lauhe+abhinave nidhāya nasyaṃ vidadhyāt pariśuddhakāyaḥ/ abhyaṅgayogaiśca niyujyamānaṃ bhuñjīta māṣān kṛśarāmatho vā// </l>
                    <l xml:id="Su.4.25.36">[Su.4.25.36] māsopariṣṭādghanakuñjitāgrāḥ keśā bhavanti bhramarāñjanābhāḥ/ keśāstathā+anye khalatau bhaveyurjarā na cainaṃ sahasā+abhyupaiti// </l>
                    <l xml:id="Su.4.25.37">[Su.4.25.37] balaṃ paraṃ saṃbhavatīndiryāṇāṃ bhavecca vaktraṃ valibhirvimuktam/ nākāmine+anārthini nākṛtāya naivāraye tailamidaṃ pradeyam// </l>
                    <l xml:id="Su.4.25.38">[Su.4.25.38] lākṣā&amp; rodhraṃ dve haridre śilāle kuṣṭhaṃ nāgaṃ gairikā varṇakāśca/ mañjiṣṭhogrā syāt surāṣṭrodbhavā ca pattaṅgaṃ vai rocanā cāñjanaṃ ca// </l>
                    <l xml:id="Su.4.25.39">[Su.4.25.39] hemāṅgatvak pāṇḍupatraṃ vaṭasya kālīyaṃ syāt padmakaṃ padmamadhyam/ raktaṃ śvetaṃ candanaṃ pāradaṃ ca kākolyādiḥ kṣīrapiṣṭaśca vargaḥ// </l>
                    <l xml:id="Su.4.25.40">[Su.4.25.40] medo majjā sikthakaṃ goghṛtaṃ ca dugdhaṃ kvāthaḥ kṣīriṇāṃ ca drumāṇām/ etat sarvaṃ pakvamaikadhyatastu vaktrābhyaṅge sarpiruktaṃ pradhānam// </l>
                    <l xml:id="Su.4.25.41">[Su.4.25.41] hanyād vyaṅgaṃ nīlikāṃ cātivṛddhāṃ vaktre jātāḥ sphoṭikāścāpi kāścit/ padmākāraṃ nirvalīkaṃ ca vaktraṃ kuryādetat pīnagaṇḍaṃ manojñam// </l>
                    <l xml:id="Su.4.25.42">[Su.4.25.42] rājñāmetadyoṣitāṃ cāpi nityaṃ kuryādvaidyastatsamānāṃ nṛṇāṃ ca/ kuṣṭhaghnaṃ vai sarpiretat pradhānaṃ yeṣāṃ pāde santi vaipādikāśca// </l>
                    <l xml:id="Su.4.25.43">[Su.4.25.43] harīkakīcūrṇamariṣṭapatraṃ cūtatvacaṃ dāḍimapuṣpavṛntam/ patraṃ ca dadyānmadayantikāyā lepo+aṅgarāgo naradevayogyaḥ// iti suśrutasaṃhitāyāṃ cikitsāsthāne miśrakacikitsitaṃ nāma pañcaviṃśo+adhyāyaḥ//25// </l>
                </div>
                <div n="26" type="adhyāyaḥ" xml:id="suśrutasaṃhitā-body-div-4-div-26">
                    <head xml:id="suśrutasaṃhitā-body-div-4-div-26-head">ṣaḍviṃśatitamo+adhyāyaḥ/</head>
                    <l xml:id="Su.4.26.1">[Su.4.26.1] athātaḥ kṣīṇabalīyaṃ vājīkaraṇacikitsitaṃ vyākhyāsyāmaḥ// </l>
                    <l xml:id="Su.4.26.2">[Su.4.26.2] yathovāca bhagavān dhanvantariḥ// </l>
                    <l xml:id="Su.4.26.3">[Su.4.26.3] kalyasyodagravayaso vājīkaraṇasevinaḥ/ sarveṣvṛtuṣvaharaharvyavāyo na nivāritaḥ// </l>
                    <l xml:id="Su.4.26.4">[Su.4.26.4] sthavirāṇāṃ riraṃsūnāṃ strīṇāṃ vāllabhyamicchatām/ yoṣitprasaṅgāt kṣīṇānāṃ klībānāmalparetasām// </l>
                    <l xml:id="Su.4.26.5">[Su.4.26.5] vilāsināmarthavatāṃ rūpayauvanaśālinām/ nṛṇāṃ ca bahubhāryāṇāṃ yogā vājīkarā hitāḥ// </l>
                    <l xml:id="Su.4.26.6">[Su.4.26.6] sevamāno yadaucityādvājīvātyarhtavegavān/ nārīstarpayate tena vājīkaraṇamucyate// </l>
                    <l xml:id="Su.4.26.7">[Su.4.26.7] bhojanāni vicitrāṇi pānāni vividhāni ca/ vācaḥ śrotrānugāminyastvacaḥ sparśasukhāstathā// </l>
                    <l xml:id="Su.4.26.8">[Su.4.26.8] yāminī sendutilakā kāminī navayauvanā/ gītaṃ śrotramanohāri tāmbūlaṃ madirāḥ srajaḥ// </l>
                    <l xml:id="Su.4.26.9">[Su.4.26.9] gandhā manojñā rūpāṇi citrāṇyupavanāni ca/ manasaścāpratīghāto vājīkurvanti mānavam/ taistairbhāvairahṛdyaistu riraṃsormanasi kṣate// </l>
                    <l xml:id="Su.4.26.10">[Su.4.26.10] dveṣyastrīsaṃprayogācca klaibyaṃ tanmānasaṃ smṛtam/ kaṭukāmloṣṇalavaṇairatimātropasevitaiḥ// </l>
                    <l xml:id="Su.4.26.11">[Su.4.26.11] saumyadhātukṣayo dṛṣṭaḥ klaibyaṃ tadaparaṃ smṛtam/ ativyavāyaśīlo yo na ca vājīkriyārataḥ// </l>
                    <l xml:id="Su.4.26.12">[Su.4.26.12] dhvajabhaṅgamavāpnoti tacchukrakṣayahetukam/ mahatā meḍhrarogeṇa marmacchedena vā punaḥ// </l>
                    <l xml:id="Su.4.26.13">[Su.4.26.13] klaibyametaccaturthaṃ syānnṝṇāṃ puṃstvopaghātajam/ janmaprabhṛti yaḥ klībaḥ klaibyaṃ tat sahajaṃ smṛtam// </l>
                    <l xml:id="Su.4.26.14">[Su.4.26.14] balinaḥ kṣubdhamanaso nirodhād brahmacaryataḥ/ ṣaṣṭhaṃ klaibyaṃ mataṃ tattu kharaśukranimittajam&amp;// </l>
                    <l xml:id="Su.4.26.15">[Su.4.26.15] asādhyaṃ sahajaṃ klaibyaṃ marmacchedācca yadbhavet/ sādhyānāmitareṣāṃ tu kāryo hetuviparyayaḥ// </l>
                    <l xml:id="Su.4.26.16">[Su.4.26.16] vidhirvājīkaro yastu taṃ pravakṣyāmyataḥ param/ tilamāṣavidārīṇāṃ śālīnāṃ cūrṇameva vā// </l>
                    <l xml:id="Su.4.26.17">[Su.4.26.17] pauṇḍrakekṣurasairārdraṃ marditaṃ saindhavānvitam/ varāhamedasā yuktāṃ ghṛtenotkārikāṃ pacet// </l>
                    <l xml:id="Su.4.26.18">[Su.4.26.18] tāṃ bhakṣayitvā &amp;puruṣo gacchettu pramadāśatam/ bastāṇḍasiddhe payasi bhāvitānasakṛttilān// </l>
                    <l xml:id="Su.4.26.19">[Su.4.26.19] śiśumāravasāpakvāḥ śaṣkulyastistailaiḥ kṛtāḥ/ yaḥ svādet sa pumān gacchet strīṇāṃ śatamapūrvavat// </l>
                    <l xml:id="Su.4.26.20">[Su.4.26.20] pippalīlavaṇopete bastāṇḍe kṣīrasarpiṣi/ sādhite bhakṣayedyastu sa gacchet pramadāśatam// </l>
                    <l xml:id="Su.4.26.21">[Su.4.26.21] pippalīmāṣaśālīnāṃ yavagodhūmayostathā/ cūrṇabhāgaiḥ samaistaistu ghṛte pūpalikāṃ pacet// </l>
                    <l xml:id="Su.4.26.22">[Su.4.26.22] tāṃ bhakṣayitvā pītvā tu śarkarāmadhuraṃ payaḥ/ naraścaṭakavadgaccheddaśavārānnirantaram// </l>
                    <l xml:id="Su.4.26.23">[Su.4.26.23] vidāryāḥ sukṛtaṃ cūrṇaṃ svarasenaiva bhāvitam/ sarpirmadhuyutaṃ līḍhvā daśa strīradhigacchati&amp;// </l>
                    <l xml:id="Su.4.26.24">[Su.4.26.24] evamāmalakaṃ cūrṇaṃ svarasenaiva bhāvitam/ śarkarāmadhusarpibhiryuktaṃ līḍhvā payaḥ pibet// </l>
                    <l xml:id="Su.4.26.25">[Su.4.26.25] etenāśītivarṣo+api yuveva parihṛṣyati/ pippalīlavaṇopete bastāṇḍe ghṛtasādhite// </l>
                    <l xml:id="Su.4.26.26">[Su.4.26.26] śiśumārasya vā khādette tu vājīkare bhṛśam/ kulīrakūrmanakrāṇāmaṇḍānyevaṃ tu bhakṣayet// </l>
                    <l xml:id="Su.4.26.27">[Su.4.26.27] mahiṣarṣabhabastānāṃ pibecchukrāṇi vā naraḥ/ aśvatthaphalamūlatvakśuṅgāsiddhaṃ payo naraḥ// </l>
                    <l xml:id="Su.4.26.28">[Su.4.26.28] pītvā saśarkarākṣaudraṃ kuliṅga iva hṛṣyati/ vidārimūlakalkaṃ tu śṛtena&amp; payasā naraḥ// </l>
                    <l xml:id="Su.4.26.29">[Su.4.26.29] uḍumbarasamaṃ pītvā vṛddho+api taruṇāyate/ māṣāṇāṃ palamekaṃ tu saṃyuktaṃ kṣaudrasarpiṣā// </l>
                    <l xml:id="Su.4.26.30">[Su.4.26.30] avalihya payaḥ pītvā tena vājī bhavennaraḥ/ kṣīrapakvāṃstu godhūmānātmaguptāphalaiḥ saha// </l>
                    <l xml:id="Su.4.26.31">[Su.4.26.31] śītān ghṛtayutān khādettataḥ paścāt payaḥ pibet/ nakramūṣikamaṇḍūkacaṭakāṇḍakṛtaṃ ghṛtam// </l>
                    <l xml:id="Su.4.26.32">[Su.4.26.32] pādābhyaṅgena kurute balaṃ bhūmiṃ tu na spṛśet/ yāvat spṛśati no bhūmiṃ tāvadgacchennirantaram// </l>
                    <l xml:id="Su.4.26.33">[Su.4.26.33] svayṃguptekṣurakayoḥ phalacūrṇaṃ saśarkaram/ dhāroṣṇena naraḥ pītvā payasā na kṣayaṃ vrajet// </l>
                    <l xml:id="Su.4.26.34">[Su.4.26.34] uccaṭācūrṇaṃ peyamevaṃ balārthinā/ svayaṃguptāphalairyuktaṃ māṣasūpaṃ&amp; pibennaraḥ// </l>
                    <l xml:id="Su.4.26.35">[Su.4.26.35] guptāphalaṃ gokṣurakācca bījaṃ tathoccaṭāṃ gopayasā vipācya/ khajāhataṃ śarkarayā ca yuktaṃ pītvā naro hṛṣyati sarvarātram// </l>
                    <l xml:id="Su.4.26.36">[Su.4.26.36] māṣān vidārīmapi soccaṭāṃ ca kṣīre gavāṃ kṣaudraghṛtopapannām/ pītvā naraḥ śarkarayā suyuktāṃ kuliṅgavaddhṛṣyati sarvarātram// </l>
                    <l xml:id="Su.4.26.37">[Su.4.26.37] gṛṣṭīnāṃ vṛddhavatsānāṃ māṣaparṇabhṛtāṃ gavām/ yat kṣīraṃ tat praśaṃsanti balakāmeṣu jantuṣu// </l>
                    <l xml:id="Su.4.26.38">[Su.4.26.38] kṣīramāṃsagaṇāḥ sarve kākolyādiśca pūjitaḥ/ vājīkaraṇahetorhi tasmāttuttu prayojayet// </l>
                    <l xml:id="Su.4.26.39">[Su.4.26.39] ete vājīkarā yogāḥ prītyapatyabalapradāḥ/ sevyā viśuddhopacitadehaiḥ kālādyapekṣayā// iti suśrutasaṃhitāyāṃ kṣīṇabalīyavājīkaraṇacikitsitaṃ nāma ṣaḍviṃśo+adhyāyaḥ//26// </l>
                </div>
                <div n="27" type="adhyāyaḥ" xml:id="suśrutasaṃhitā-body-div-4-div-27">
                    <head xml:id="suśrutasaṃhitā-body-div-4-div-27-head">saptaviṃśatitamo+adhyāyaḥ/</head>
                    <l xml:id="Su.4.27.1">[Su.4.27.1] athātaḥ sarvopaghātaśamanīyaṃ&amp; rasāyanaṃ vyākhyāsyāmaḥ// </l>
                    <l xml:id="Su.4.27.2">[Su.4.27.2] yathovāca bhagavān dhanvantariḥ// </l>
                    <l xml:id="Su.4.27.3">[Su.4.27.3] pūrve vayasi madhye vā manuṣyasya rasāyanam/ prayuñjīta bhiṣak prājñaḥ snigdhaśuddhatanoḥ sadā// </l>
                    <l xml:id="Su.4.27.4">[Su.4.27.4] nāviśuddhaśarīrasya yukto rāsāyano vidhiḥ/ na bhāti vāsasi kliṣṭe raṅgayoga ivāhitaḥ// </l>
                    <l xml:id="Su.4.27.5">[Su.4.27.5] śarīrasyopaghātā ye doṣajā mānasāstathā/ upadiṣṭāḥ pradeśeṣu teṣāṃ vakṣyāmi vāraṇam// </l>
                    <l xml:id="Su.4.27.6">[Su.4.27.6] śītodakaṃ payaḥ kṣaudraṃ sarpirityekaśo dviśaḥ/ triśaḥ samastamathavā prāk pītaṃ sthāpayedvayaḥ// </l>
                    <l xml:id="Su.4.27.7">[Su.4.27.7] tatra viḍaṅgataṇḍulacūrṇamāhṛtya yaṣṭīmadhukamadhuyuktaṃ yathābalaṃ śītatoyenopayuñjīta śītatoyaṃ cānupibedevamaharaharmāsaṃ, tadeva madhuyuktaṃ bhallātakakvāthena vā, madhudrākṣākvāthayuktaṃ vā, madhvāmalakarasābhyāṃ vā, guḍūcīkvāthena vā, evamete pañca prayogā bhavanti; jīrṇe mudgāmalakayūṣeṇālavaṇenālpasnehena ghṛtavantamodanamaśnīyāt; ete svalvarśāṃsi kṣapayanti, kṛmīnupaghnanti, grahaṇadhāraṇaśaktiṃ janayanti, māse māse ca prayoge varṣaśataṃ varṣaśatamāyuṣo+abhivṛddhirbhavati// </l>
                    <l xml:id="Su.4.27.8">[Su.4.27.8] viḍaṅgataṇḍulānāṃ droṇaṃ piṣṭapacane &amp;piṣṭavadupasvedya vigatakaṣāyaṃ svinnamavatārya dṛṣadi piṣṭamāyase dṛḍhe kumbhe madhūdakottaraṃ prāvṛṣi bhasmarāśāvantargṛhe caturo māsānnidadhyāt, varṣāvigame coddhṛtyopasaṃskṛtaśarīraḥ sahasrasaṃpātābhihutaṃ kṛtvā prātaḥprātaryathābalamupayuñjīta, jīrṇe mudgāmalakayūṣeṇālavaṇena&amp; ghṛtavantamodanamaśnīyāt, pāṃśuśayyāyāṃ śayīta, tasya māsādūrdhvaṃ sarvāṅgebhyaḥ kṛmayo niṣkrāmanti, tānaṇutailenābhyaktasya vaṃśavidalenāpaharet, dvitīye pipīlikāstṛtīye yūkāstathaivāpaharet, caturthe dantanakharomāṇyavaśīryante; pañcame praśastaguṇalakṣaṇāni jāyante, amānuṣaṃ cādityaprakāśaṃ vapuradhigacchati, dūrācchravaṇāni darśanā nicāsya bhavanti, rajastamasī cāpohya sattvamadhitiṣṭhati, śrutanigādyapūrvotpādī gajabalo+aśvajavaḥ punaryuvā+aṣṭau varṣaśatānyāyuravāpnoti; tasyāṇutailamabhyaṅgārthe, candanamupalepanārthe, bhallātakavidhānavadāhāraḥ parihāraśca// </l>
                    <l xml:id="Su.4.27.9">[Su.4.27.9] kāśmaryāṇāṃ niṣkulīkṛtānāmeṣa eva kalpaḥ pāṃśuśayyābhojanavarjaṃ; atra hi payasā śṛtena bhoktavyaṃ, samānamanyat pūrveṇāśiṣaśca/ śoṇitapittanimitteṣu vikāreṣveteṣāmupayogaḥ// </l>
                    <l xml:id="Su.4.27.10">[Su.4.27.10] yathoktamāgāraṃ praviśya balāmūlārdhapalaṃ palaṃ vā payasā++āloḍya pibet, jīrṇe payaḥ sarpirodana ityāhāraḥ, evaṃ dvādaśarātramupayujya dvādaśa varṣāṇi vayastiṣṭhati; evaṃ divasaśatamupayujya varṣaśataṃ vayastiṣṭhati/ evamevātibalānāgabalāvidārīśatāvarīṇāmupayogaḥ/ viśeṣatastvatibalāmudakena, nāgabalācūrṇaṃ madhunā, vidārīcūrṇaṃ kṣīreṇa, śatāvarīmapyevaṃ, pūrveṇānyat samānamāśiṣaśca samāḥ/ etāstvauṣadhayo balakāmānāṃ śoṣiṇāṃ raktapittopasṛṣṭānāṃ śoṇitaṃ chardayatāṃ viricyamānānāṃ copadiśyante// </l>
                    <l xml:id="Su.4.27.11">[Su.4.27.11] vārāhīmūlatulācūrṇaṃ kṛtvā tato mātrāṃ madhuyuktāṃ payasā++āloḍya pibet, jīrṇe payaḥ sarpirodana ityāhāraḥ, pratibedho+atra &amp;pūrvavat; prayogamimamupasevamāno varṣaśatamāyuravāpnoti strīṣu cākṣayatām, etenaiva cūrṇena payo+avacūrṇya śṛtaśītamabhimathyājyamutpādya madhuyutamupayuñjīta sāyaṃprātarekakālaṃ vā, jīrṇe payaḥ sarpirodana ityāhāraḥ, evaṃ māsamupayujya &amp;varṣaśatāyurbhavati// </l>
                    <l xml:id="Su.4.27.12">[Su.4.27.12] cakṣuḥkāmaḥ prāṇakāmo vā bījakasārāgnimanthamūlaṃ niṣkvāthya māṣaprasthaṃ sādhayet, tasmin sidhyati citrakamūlānāmakṣamātraṃ kalkaṃ dadyādāmalakarasacaturthabhāgaṃ, tataḥ svinnamavatārya sahasrasṃpātābhihutaṃ kṛtvā śītībhūtaṃ madhusarpirbhyāṃ saṃsṛjyopayuñjīta yathābalaṃ, yathāsātmyaṃ ca lavaṇaṃ pariharan bhakṣayet/ jīrṇe mudgāmalakayūṣeṇālavaṇena ghṛtavantamodanamaśnīyāt payasā vā māsatrayam; evamābhyāṃ prayogābhyāṃ cakṣuḥ &amp;sauparṇaṃ bhavatyanalpabalaḥ strīṣu cākṣayo varṣaśatāyurbhavatīti// </l>
                    <l xml:id="Su.4.27.13">[Su.4.27.13] bhavati cātra payasā saha siddhāni naraḥ śaṇaphalāni yaḥ/ bhakṣayet payasā sārdhaṃ vayastasya na śīryate// iti suśrutasaṃhitāyāṃ cikitsāsthāne sarvopaghātaśamanīyaṃ rasāyanacikitsitaṃ nāma saptaviṃśo+adhyāyaḥ//27// </l>
                </div>
                <div n="28" type="adhyāyaḥ" xml:id="suśrutasaṃhitā-body-div-4-div-28">
                    <head xml:id="suśrutasaṃhitā-body-div-4-div-28-head">aṣṭaviṃśatitamo+adhyāyaḥ/</head>
                    <l xml:id="Su.4.28.1">[Su.4.28.1] athāto &amp;medhāyuṣkāmīyaṃ rasāyanacikitsitaṃ&amp; vyākhyāsyāmaḥ// </l>
                    <l xml:id="Su.4.28.2">[Su.4.28.2] yathovāca bhagavān dhanvanatariḥ// </l>
                    <l xml:id="Su.4.28.3">[Su.4.28.3] medhāyuḥkāmaḥ śvetāvalgujaphalānyātapapariśuṣkāṇyādāya sūkṣmacūrṇāni kṛtvā guḍena sahāloḍya snehakumbhe saptarātraṃ dhānyarāśau nidadhyāt, saptarātrāduddhṛtya hṛtadoṣasya yathābalaṃ piṇḍaṃ prayacchedanudite sūrye, uṣṇodakaṃ cānupibet; bhallātakavidhānavaccāgārapraveśaḥ, jīrṇauṣadhaścāparāhṇe himābhiradbhiḥ pariṣiktagātraḥ śālīnāṃ ṣaṣṭikānāṃ ca payasā śarkarāmadhureṇaudanamaśnīyāt; evaṃ ṣaṇmāsānupayujya vigatapāpmā balavarṇopetaḥ śrutanigādī smṛtimānarogo varṣaśatāyurbhavati/ kuṣṭhinaṃ pāṇḍurogiṇamudariṇaṃ vā kṛṣṇāyā gormūtreṇāloḍyārdhapalikaṃ piṇḍaṃ vigatalauhitye savitari pāyayet, parāhṇe cālavaṇenāmalakayūṣeṇa sarpiṣmantamodanamaśnīyāt, evaṃ māsamupayujya smṛtimānarogo varṣaśatāyurbhavati/ eṣaevopayogaścitrakamūlānāṃ rajanyāśca; citrakamūle viśeṣo dvipalikaṃ piṇḍaṃ paraṃ pramāṇaṃ, śeṣaṃ pūrvavat// </l>
                    <l xml:id="Su.4.28.4">[Su.4.28.4] hṛtadoṣa eva pratisaṃsṛṣṭabhakto yathākramamāgāraṃ praviśya maṇḍūkaparṇīsvarasamādāya sahasrasaṃpātābhihutaṃ kṛtvā yathābalaṃ payasā++āloḍya pibet payo+anupānaṃ vā, tasyāṃ jīrṇāyāṃ yavānnaṃ payasopayuñjīta; tilairvā saha bhakṣayettrīn māsān payo+anupānaṃ, jīrṇe payaḥ sarpirodana ityāhāraḥ; evamupayuñjāno brahmavarcasī śrutanigādī bhavati varṣaśatamāyuravāpnoti/ trirātropoṣitaśca trirātramenāṃ bhakṣayet, trirātrādūrdhvaṃ payaḥ sarpiriti copayuñjīta/ bilvamātraṃ piṇḍaṃ vā payasā++āloḍya pibet, evaṃ dvādaśarātramupayujya medhāvī varṣaśatāyurbhavati// </l>
                    <l xml:id="Su.4.28.5">[Su.4.28.5] hṛtadoṣa evāgāraṃ praviśya pratisaṃsṛṣṭabhakto brāhmīsvarasamādāya sahasrasaṃpātābhihutaṃ kṛtvā yathābalampayuñjīta, jīrṇauṣadhaścāparāhṇe yavāgūmalavaṇaṃ pibet, kṣīrasātmyo vā payasā bhuñjīta, evaṃ saptarātramupayujya brahmavarcasī medhāvī bhavati, dvitīyaṃ saptarātramupayujya granthamīpsitamutpādayati naṣṭaṃ cāsya prādurbhavati, tṛtīyaṃ saptarātramupayujya dviruccāritaṃ śatamapyavadhārayati, evamekaviṃśatirātramupayujyālakṣmīrapakrāmati; mūrtimatī cainaṃ vāgdevyanupraviśati, sarvāścainaṃ śrutaya upatiṣṭhanti, śrutadharaḥ pañcavarṣaśatāyurbhavati// </l>
                    <l xml:id="Su.4.28.6">[Su.4.28.6] brāhmīsvarasaprasthadvaye ghṛtaprasthaṃ viḍaṅgataṇḍulānāṃ kuḍavaṃ dve dve pale vacāmṛtayordvādaśa harītakyāmalakabibhītakāni ślakṣṇapiṣṭānyāvāpyaikadhyaṃ sādhayitvā svanuguptaṃ nidadhyāt, tataḥ pūrvavidhānena mātrāṃ yathābalamupayuñjīta, jīrṇe payaḥ sarpirodana ityāhāraḥ, pūrvavaccātra parīhāraḥ, etenordhvamadhastiryak kṛmayo niṣkrāmanti, alakṣmīrapakrāmati, puṣkaravarṇaḥ sthiravayāḥ śrutanigādī trivarṣaśatāyurbhavati; etadeva kuṣṭhaviṣamajvarāpasmāronmādaviṣabhūtagraheṣvanyeṣu ca mahāvyādhiṣu saṃśodhanamādiśanti// </l>
                    <l xml:id="Su.4.28.7">[Su.4.28.7] hṛtadoṣa evāgāraṃ praviśya haimavatyā vacāyāḥ piṇḍamāmalakamātramabhihutaṃ payasā++āloḍya pibet, jīrṇe payaḥ sarpirodana ityāhāraḥ, evaṃ dvādaśarātramupayuñjīta, tato+asya śrotraṃ vivriyate, dvirabhyāsāt smṛtimān bhavati, trirabhyāsācchrutamādatte, caturdvādaśarātramupayujya sarvaṃ tarati kilbiṣaṃ, tārkṣyadarśanamutpadyate, śatāyuśca bhavati/ dve dve pale itarasyā vacāyā viṣkvāthya pibet payasā, samānaṃ bhojanaṃ, samāḥ pūrveṇāśiṣaśca// </l>
                    <l xml:id="Su.4.28.8">[Su.4.28.8] vacāśatapākaṃ vā sarpirdroṇamupayujya pañcavarṣaśatāyurbhavati, galagaṇḍāpacīślīpadasvaramedāṃścāpahantīti// </l>
                    <l xml:id="Su.4.28.9">[Su.4.28.9] ata ūrdhvaṃ pravakṣyāmi āyuṣkāmarasāyanam/ mantrauṣadhasamāyuktaṃ saṃvatsaraphalapradam// </l>
                    <l xml:id="Su.4.28.10">[Su.4.28.10] bilvasya cūrṇaṃ puṣye tu hutaṃ vārān sahasraśaḥ/ śrīsūktena naraḥ kalye sasuvarṇaṃ dine dine// </l>
                    <l xml:id="Su.4.28.11">[Su.4.28.11] sarpirmdhuyutaṃ lihyādalakṣmīnāśanaṃ param/ tvacaṃ vihāya bilvasya mūlakvāthaṃ dine dine// </l>
                    <l xml:id="Su.4.28.12">[Su.4.28.12] prāśnīyāt payasā sārdhaṃ snātvā hutvā samāhitaḥ/ daśasāhassramāyuṣyaṃ smṛtaṃ yuktarathaṃ bhavet// </l>
                    <l xml:id="Su.4.28.13">[Su.4.28.13] hutvā bisānāṃ kvāthaṃ tu madhulājaiśca saṃyutam/ amoghaṃ śatasāhasraṃ yuktaṃ yuktarathaṃ smṛtam// </l>
                    <l xml:id="Su.4.28.14">[Su.4.28.14] suvarṇaṃ padmabījāni madhu lājāḥ priyaṅgavaḥ/ gavyena payasā pītamalakṣmīṃ pratibedhayet// </l>
                    <l xml:id="Su.4.28.15">[Su.4.28.15] nīlotpaladalakvātho gavyena payasā śṛtaḥ/ sasuvarṇastilaiḥ sārdhamalakṣmīnāśanaḥ smṛtaḥ// </l>
                    <l xml:id="Su.4.28.16">[Su.4.28.16] gavyaṃ payaḥ suvarṇaṃ ca madhūcchiṣṭaṃ ca mākṣikam/ pītaṃ śatasahasrābhihutaṃ yuktarathaṃ smṛtam// </l>
                    <l xml:id="Su.4.28.17">[Su.4.28.17] vacāghṛtasuvarṇaṃ ca bilvacūrṇamiti trayam/ medhyamāyuṣyamārogyapuṣṭisaubhāgyavardhanam// </l>
                    <l xml:id="Su.4.28.18">[Su.4.28.18] vāsāmūlatulākvāthe tailamāvāpya sādhitam/ hutvā sahasramaśnīyānmedhyamāyuṣyamucyate// </l>
                    <l xml:id="Su.4.28.19">[Su.4.28.19] yāvakāṃstāvakān khādedabhibhūya yavāṃstathā/ pippalīmadhusaṃyuktān śikṣā caraṇavadbhavet// </l>
                    <l xml:id="Su.4.28.20">[Su.4.28.20] madhvāmalakacūrṇāni suvarṇamiti ca trayam/ prāśyāriṣṭagṛhīto+api mucyate prāṇasaṃśayāt// </l>
                    <l xml:id="Su.4.28.21">[Su.4.28.21] śatāvarīghṛtaṃ samyagupayuktaṃ dine dine/ sakṣaudraṃ sasuvarṇaṃ ca narendraṃ sthāpayedvaśe// </l>
                    <l xml:id="Su.4.28.22">[Su.4.28.22] gocandanā mohanikā madhukaṃ mākṣikaṃ madhu/ suvarṇamiti saṃyogaḥ peyaḥ saubhāgyamicchatā// </l>
                    <l xml:id="Su.4.28.23">[Su.4.28.23] &amp;padmanīlotpalakvāthe yaṣṭīmadhukasaṃyute/ sarpirāsāditaṃ gavyaṃ sasuvarṇaṃ sadā paibet// </l>
                    <l xml:id="Su.4.28.24">[Su.4.28.24] payaścānupibet siddhaṃ teṣāmeva samudbhave/ alakṣmīghnaṃ sadā++āyuṣyaṃ rājyāya subhagāya ca// </l>
                    <l xml:id="Su.4.28.25">[Su.4.28.25] yatra nodīrito mantro yogeṣveteṣu sādhane/ śabditā tatra sarvatra gāyatrī tripadā bhavet// </l>
                    <l xml:id="Su.4.28.26">[Su.4.28.26] pāpmānaṃ nāśayantyetā dadyuścauṣadhayaḥ śriyam/ kuryurnāgabalaṃ cāpi manuṣyamamaropamam// </l>
                    <l xml:id="Su.4.28.27">[Su.4.28.27] satatādhyayanaṃ vādaḥ paratantrāvalokanam/ tadvidyācāryasevā ca buddhimedhākaro guṇaḥ(gaṇaḥ)// </l>
                    <l xml:id="Su.4.28.28">[Su.4.28.28] āyuṣyaṃ bhojanaṃ jīrṇe vegānāṃ cāvidhāraṇam/ brahmacaryamahiṃsā ca sāhasānāṃ ca varjanam// iti suśrutasaṃhitāyāṃ cikitsāsthāne medhāyuṣkāmīyaṃ rasāyanaṃ nāmāṣṭāviṃśo+adhyāyaḥ//28// </l>
                </div>
                <div n="29" type="adhyāyaḥ" xml:id="suśrutasaṃhitā-body-div-4-div-29">
                    <head xml:id="suśrutasaṃhitā-body-div-4-div-29-head">ekonatriṃśattamo+adhyāyaḥ/</head>
                    <l xml:id="Su.4.29.1">[Su.4.29.1] athātaḥ svabhāvavyādhipratiṣedhanīyaṃ rasāyanaṃ vyākhyāsyāmaḥ// </l>
                    <l xml:id="Su.4.29.2">[Su.4.29.2] yathovāca bhagavān dhanvantariḥ// </l>
                    <l xml:id="Su.4.29.3">[Su.4.29.3] brahmādayo+asṛjan pūrvamamṛtaṃ somasaṃjñitam/ jarāmṛtyuvināśāya vidhānaṃ tasya vakṣyate// </l>
                    <l xml:id="Su.4.29.4">[Su.4.29.4] eka eva khalu bhagavān somaḥ sthānanāmākṛtivīryaviśeṣaiścaturviṃśatidhā bhidyate// </l>
                    <l xml:id="Su.4.29.5">[Su.4.29.5] aṃśumān muñjavāṃścaiva candramā rajataprabhaḥ/ dūrvāsomaḥ kanīyāṃśca śvetākṣaḥ kanakaprabhaḥ// </l>
                    <l xml:id="Su.4.29.6">[Su.4.29.6] pratānavāṃstālavṛntaḥ karavīro+aṃśavānapi/ svayaṃprabho mahāsomo yaścāpi garuḍāhṛtaḥ// </l>
                    <l xml:id="Su.4.29.7">[Su.4.29.7] gāyatrastraiṣṭubhaḥ pāṅkto jāgataḥ śākvarastathā/ agniṣṭomo raivataśca yathokta iti saṃjñitaḥ// </l>
                    <l xml:id="Su.4.29.8">[Su.4.29.8] gāyatryā tripadā yukto yaścoḍupatirucyate/ ete somāḥ samākhyātā vedoktairnāmabhiḥ śubhaiḥ// </l>
                    <l xml:id="Su.4.29.9">[Su.4.29.9] sarveṣāmeva caiteṣāmeko vidhirupāsane/ sarve tulyaguṇāścaiva vidhānaṃ teṣu vakṣyate// </l>
                    <l xml:id="Su.4.29.10">[Su.4.29.10] ato+anyatamaṃ somamupayuyukṣuḥ sarvopakaraṇaparicārakopetaḥ praśaste deśe trivṛtamāgāraṃ kārayitvā hṛtadoṣaḥ pratisaṃsṛṣṭabhaktaḥ praśasteṣu tithikaraṇamuhūrtanakṣatreṣu aṃśumantamādāyādhvarakalpenāhṛtamabhiṣutamabhihutaṃ cāntarāgāre kṛtamaṅgalasvastivācanaḥ somakandaṃ suvarṇasūcyā vidārya payo gṛhṇīyāt sauvarṇe (&amp;rājate vā) pātre+añjalimātraṃ, tataḥ sakṛdevopayuñjīta nāsvādayan, tata upaspṛśya śeṣamapsvavasādya yamaniyamābhyāmātmānaṃ saṃyojya vāgyato+abhyantarataḥ suhṛdbhirupāsyamāno viharet// </l>
                    <l xml:id="Su.4.29.11">[Su.4.29.11] rasāyanaṃ pītavāṃstu nivāte tanmanāḥ śuciḥ/ āsīta tiṣṭhet krāmecca na kathaṃcana saṃviśet// </l>
                    <l xml:id="Su.4.29.12">[Su.4.29.12] sāyaṃ vā bhuktavānupaśrutaśāntiḥ kuśaśayyāyāṃ kṛṣṇājinottarāyāṃ suhṛdbhirupāsyamānaḥ śayīta, tṛṣito vā śītodakamātrāṃ pibet (&amp;aśanāyito vā kṣīraṃ); tataḥ prātarutthāyopaśrutaśāntiḥ kṛtamaṅgalo gāṃ spṛṣṭvā tatahaivāsīta, tasya jīrṇe some chardirutpadyate, tataḥ śoṇitāktaṃ kṛmivyāmiśraṃ charditavate sāyaṃ śṛtaśītaṃ kṣīraṃ vitaret; tatastṛtīye+ahani kṛmivyāmiśramatisāryate, sa tenāniṣṭapratigrahabhuktaprabhṛtibhirviśeṣairvinirmuktaḥ śuddhatanurbhavati, tataḥ sāyaṃ snātāya pūrvavadeva kṣīraṃ vitaret, kṣaumavastrāstṛtāyāṃ cainaṃ śayyāyāṃ śāyayet; tataścaturthe+ahani tasya śvayathurutpadyate, tataḥ sarvāṅgebhyaḥ kṛmayo niṣkrāmanti, tadahaśca &amp;śayyāyāṃ pāṃśubhiravakīryamāṇaḥ śayīta, tataḥ sāyaṃ pūrvavadeva kṣīraṃ vitaret; evaṃ pañcamaṣaṣṭhayordivasayorvarteta, kevalamubhayakālamasmai kṣīraṃ vitaret; tataḥ saptame+ahani nirmāṃsastvagasthibhūtaḥ kevalaṃ somaparigrahādevocchvasiti, tadahaśca kṣīreṇa sukhoṣṇena pariṣicya tilamadhukacandanānuliptadehaṃ payaḥ pāyayet; tato+aṣṭame+ahani prātareva kṣīrapariṣiktaṃ candanapradigdhāgātraṃ payaḥ pāyayitvā pāṃśuśayyāṃ samutsṛjya kṣaumavastrāstṛtāyāṃ śayyāyāṃ śāyayet, tato+asya māṃsamāpyāyyate, tvak cāvadalati, dantanakharomāṇi cāsya patanti; tasya navamadivasāt prabhṛtyaṇutailābhyaṅgaḥ somavalkakaṣāyapariṣekaḥ; tato daśame+ahanyetadeva vitaret, tato+asya tvak sthiratāmupaiti; evamekādaśadvādaśayorvarteta; tatastrayodaśāt prabhṛti somavalkakaṣāyapariṣekaḥ, evamāṣoḍaśādvarteta; tataḥ saptadaśāṣṭādaśayordivasayordaśanā jāyante śikhariṇaḥ snigdhavajravaidūryasphaṭikaprakāśāḥ samāḥ sthirāḥ sahiṣṇavaḥ, tadā prabhṛti cānavaiḥ śālitaṇḍulaiḥ kṣīrayavāgūmupaseveta yāvat pañcaviṃśatiriti; tato+asmai dadyācchālyodanaṃ mṛdūbhayakālaṃ payasā, tato+asya nakhā jāyante vidrumendragopakataruṇādityaprakāśāḥ, sthirāḥ snigdhā lakṣaṇasaṃpannāḥ keśāśca sūkṣmā jāyante, tvak ca nīlotpalātasīpuṣpavaidūryaprakāśā; ūrdhvaṃ ca māsāt keśān vāpayet, vāpayitvā cośīracandanakṛṣṇatilakalkaiḥ śiraḥ pradihyāt payasā vā snāpayet; tato+asyānantaraṃ saptarātrāt keśā jāyante bhramarāñjananibhāḥ kuñcitāḥ sthirāḥ snigdhāḥ; tatastrirātrāt&amp; prathamāvasathaparisarānniṣkramya muhūrtaṃ sthitvā punarevāntaḥ praviśet, tato+asya balātailamabhyaṅgārthe+avacāryaṃ, yavapiṣṭamudvartanārthe, sukhoṣṇaṃ ca payaḥ pariṣekārthe, ajakarṇakaṣāyamutsādanārthe, sośīraṃ kūpodakaṃ snānārthe, candanamanulepārthe, āmalakarasavimiśrāścāsya yūṣasūpavikalpāḥ, kṣīramadhukasiddhaṃ ca kṛṣṇatilamavacāraṇārthe, evaṃ daśarātraṃ; tato+anyaddaśarātraṃ dvitīye parisare varteta; tatastṛtīye parisare sthirīkurvannātmānamanyaddaśarātramāsīta, kiñcidātapapavanān vā seveta, punaścāntaḥ praviśet, na cātmānamādarśe+apsu vā nirīkṣeta rūpaśālitvāt; tato+anyaddaśarātraṃ krodhādīn &amp;pariharet, evaṃ sarveṣāmupayogavikalpaḥ/ viśeṣatastu vallīpratānakṣupakādayaḥ somā brāhmaṇakṣatriyavaiśyairbhakṣayitavyāḥ/ teṣāṃ tu pramāṇamardhacatuṣkamuṣṭayaḥ// </l>
                    <l xml:id="Su.4.29.13">[Su.4.29.13] aṃśumantaṃ sauvarṇe pātre+abhiṣuṇuyāt, candramasaṃ rājate; tāvupayujyāṣṭaguṇamaiśvaryamavāpyeśānaṃ devamanupraviśati, śeṣāṃstu tāmramaye mṛnmaye vā rohite vā carmaṇi vitate; śūdravarjaṃ tribhirvarṇaiḥ somā upayoktavyāḥ/ tataścaturthe māse paurṇamāsyāṃ śucau deśe brāhmaṇānarcayitvā kṛtamaṅgalo niṣkramya yathoktaṃ vrajediti// </l>
                    <l xml:id="Su.4.29.14">[Su.4.29.14] oṣadhīnāṃ patiṃ somamupayujya vicakṣaṇaḥ/ daśavarṣasahasrāṇi navāṃ dhārayate tanum// </l>
                    <l xml:id="Su.4.29.15">[Su.4.29.15] nāgnirna toyaṃ na viṣaṃ na śastraṃ nāstrameva ca/ tasyālamāyuḥkṣapaṇe samarthāni bhavanti// </l>
                    <l xml:id="Su.4.29.16">[Su.4.29.16] bhadrāṇāṃ ṣaṣṭivarṣāṇāṃ prasrutānāmanekadhā/ kuñjarāṇāṃ sahasrasya balaṃ samadhigacchati// </l>
                    <l xml:id="Su.4.29.17">[Su.4.29.17] kṣīrodaṃ śakrasadanamuttarāṃśca kurūnapi/ yatrecchati sa gantuṃ vā tatrāpratihatā gatiḥ// </l>
                    <l xml:id="Su.4.29.18">[Su.4.29.18] kandarpa iva rūpeṇa kāntyā candra ivāparaḥ/ prahlādayati bhūtānāṃ manāṃsi sa mahādyutiḥ// </l>
                    <l xml:id="Su.4.29.19">[Su.4.29.19] sāṅgopāṅgāṃśca nikhilān vedān vindati tattvataḥ/ caratyamoghasaṅkalpo devavaccākhilaṃ jagat// </l>
                    <l xml:id="Su.4.29.20">[Su.4.29.20] sarveṣāmeva somānāṃ patrāṇi daśa pañca ca/ tāni śukle ca kṛṣṇe ca jāyante nipatanti ca// </l>
                    <l xml:id="Su.4.29.21">[Su.4.29.21] ekaikaṃ jāyate patraṃ somasyāharahastadā/ śuklasya paurṇamāsyāṃ tu bhavet pañcadaśacchadaḥ// </l>
                    <l xml:id="Su.4.29.22">[Su.4.29.22] śīryate patramekaikaṃ divase divase punaḥ/ kṛṣṇapakṣakṣaye cāpi latā bhavati kevalā// </l>
                    <l xml:id="Su.4.29.23">[Su.4.29.23] aṃśumānājyagandhastu kandavān rajataprabhaḥ/ kadalyākārakandastu muñjavāṃllaśunacchadaḥ// </l>
                    <l xml:id="Su.4.29.24">[Su.4.29.24] candramāḥ kanakābhāso jale carati sarvadā/ garuḍāhṛtanāmā ca śvetākṣaścāpi pāṇḍurau// </l>
                    <l xml:id="Su.4.29.25">[Su.4.29.25] sarpanirmokasadṛśau tau vṛkṣāgrāvalambinau/ &amp;tathā+anye maṇḍalaiścitraiścitritā iva bhānti te// </l>
                    <l xml:id="Su.4.29.26">[Su.4.29.26] sarva eva tu vijñeyāḥ somāḥ pañcadaśacchadāḥ/ kṣīrakandalatāvantaḥ patrairnānāvidhaiḥ smṛtāḥ// </l>
                    <l xml:id="Su.4.29.27">[Su.4.29.27] himavatyarbude sahye mahendre malaye tathā/ śrīparvate devagirau girau devasahe tathā// </l>
                    <l xml:id="Su.4.29.28">[Su.4.29.28] pāriyātre ca vindhye ca devasunde hrade tathā/ uttareṇa vitastāyāḥ pravṛddhā ye mahīdharāḥ// </l>
                    <l xml:id="Su.4.29.29">[Su.4.29.29] haṣṭhavat plavate tatra candramāḥ somasattamaḥ/ tasyoddeśeṣu cāpyanti muñjavānaṃśumānapi// </l>
                    <l xml:id="Su.4.29.30">[Su.4.29.30] tasyoddeśeṣu cāpyasti muñjavānaṃśumānapi/ kāśmīreṣu saro divyaṃ nāmnā kṣudrakamānasam// </l>
                    <l xml:id="Su.4.29.31">[Su.4.29.31] gāyatrastraiṣṭubhaḥ pāṅkto jāgataḥ &amp;śākvarastathā/ atra santyapare cāpi somāḥ somasamaprabhāḥ// </l>
                    <l xml:id="Su.4.29.32">[Su.4.29.32] yaiścātra mandabhāgyaiste bhiṣajaścāpamānitāḥ/ na tān paśyantyadharmiṣṭhāḥ kṛtaghnāścāpi mānavāḥ/ bheṣajadveṣiṇaścāpi brāhmaṇadveṣiṇastathā// iti suśrutasaṃhitāyāṃ cikitsāsthāne svabhāvavyādhipratiṣedhanīyaṃ rasāyanacikitsitaṃ nāmaikonatriṃśo+adhyāyaḥ//29// </l>
                </div>
                <div n="30" type="adhyāyaḥ" xml:id="suśrutasaṃhitā-body-div-4-div-30">
                    <head xml:id="suśrutasaṃhitā-body-div-4-div-30-head">triṃśattamo+adhyāyaḥ/</head>
                    <l xml:id="Su.4.30.1">[Su.4.30.1] athāto nivṛttasantāpīyaṃ &amp;rasāyanaṃ vyākhyāsyāmaḥ// </l>
                    <l xml:id="Su.4.30.2">[Su.4.30.2] yathovāca bhagavān dhanvantariḥ// </l>
                    <l xml:id="Su.4.30.3">[Su.4.30.3] yathā nivṛttasantāpā modante divi devatāḥ/ tathauṣadhīrimāḥ prāpya modante bhuvi mānavāḥ// </l>
                    <l xml:id="Su.4.30.4">[Su.4.30.4] atha khalu sapta puruṣā rasāyanaṃ nopayuñjīran; tadyathā anātmavānalaso daridraḥ pramādī vyasanīpāpakṛd bheṣajāpamānī ceti/ saptabhireva kāraṇairna saṃpadyate; tadyathā ajñānādanārambhādasthiracittatvāddāridvyādanāyattatvādadharmādauṣadhālābhācceti&amp;// </l>
                    <l xml:id="Su.4.30.5">[Su.4.30.5] athauṣadhīvyākhyāsyāmaḥ tatrājagarī, śvetakāpotī, kṛṣṇakāpotī, gonasī, vārāhī, kanyā, chatrā, aticchatrā, kareṇuḥ, ajā, cakrakā, ādityaparṇī, brahmasuvarcalā, śrāvaṇī, mahāśrāvaṇī, golomī, ajalomī, mahāvegavatī, cetyaṣṭādaśa somasamavīryā mahauṣadhayo vyākhyātāḥ/ tāsāṃ somavat kriyāśīḥstutayaḥ śāstre+abhihitāḥ/ tāsāmāgāre+abhihutānāṃ yāḥ kṣīravatyastāsāṃ kṣīrakuḍavaṃ &amp;sakṛdevopayuñjīta, yāstvakṣīrā mūlavatyastāsāṃ pradeśinīpramāṇāni trīṇi kāṇḍāni pramāṇamupayoge, śvetakāpotī samūlapatrā&amp; bhakṣayitavyā, gonasyajagarīkṛṣṇakāpotīnāṃ sanakhamuṣṭiṃ khaṇḍaśaḥ kalpayitvā kṣīreṇa vipācya parisrāvyābhighāritamabhihutaṃ ca sakṛdevopayuñjīta, cakrakāyāḥ payaḥ sakṛdeva, brahmasuvarcalā saptarātramupayoktavyā bhakṣyakalpena, śeṣāṇāṃ pañca pañca palāni kṣīrāḍhakakvathitāni prasthe+avaśiṣṭe+avatārya parisrāvya sakṛdevopayuñjīta/ somavadāhāravihārau vyākhyātau, kevalaṃ navanītamabhyaṅgārthe, śeṣaṃ somavadānirgamāditi// </l>
                    <l xml:id="Su.4.30.6">[Su.4.30.6] bhavanti cātra yuvānaṃ siṃhavikrāntaṃ kāntaṃ śrutanigādinam/ kuryuretāḥ krameṇaiva dvisahasrāyuṣaṃ naram// </l>
                    <l xml:id="Su.4.30.7">[Su.4.30.7] aṅgadī kuṇḍalī maulī divyasrakcandanāmbaraḥ/ caratyamoghasaṅkalpo nabhasyambudadurgame// </l>
                    <l xml:id="Su.4.30.8">[Su.4.30.8] vrajanti pakṣiṇo yena jalalambāśca toyadāḥ/ gatiḥ sauṣadhisiddhasya somasiddhe &amp;gatiḥ parā// </l>
                    <l xml:id="Su.4.30.9">[Su.4.30.9] atha vakṣyāmi vijñānamauṣadhīnāṃ pṛthak pṛthak/ maṇḍalaiḥ kapilaiścitraiḥ sarpābhā pañcaparṇinī// </l>
                    <l xml:id="Su.4.30.10">[Su.4.30.10] pañcāratnipramāṇā ca vijñeyā+ajagarī budhaiḥ/ niṣpatrā kanakābhāsā mūle dvyaṅgulasaṃmitā// </l>
                    <l xml:id="Su.4.30.11">[Su.4.30.11] sarpākārā lohitāntā śvetakāpotirucyate/ dviparṇinīṃ mūlabhavāmaruṇāṃ kṛṣṇamaṇḍalām// </l>
                    <l xml:id="Su.4.30.12">[Su.4.30.12] dvyaratnimātrāṃ jānīyādgonasīṃ gonasākṛtim/ sakṣīrāṃ romaśāṃ mṛdvīṃ rasenekṣurasopamām// </l>
                    <l xml:id="Su.4.30.13">[Su.4.30.13] evaṃrūparasāṃ cāpi kṛṣṇakāpotimādiśet/ kṛṣṇasarpasvarūpeṇa vārāhī kandasaṃbhavā// </l>
                    <l xml:id="Su.4.30.14">[Su.4.30.14] ekapatrā mahāvīryā bhinnāñjanasamaprabhā/ chatrāticchatrake vidyādrakṣoghne kandasaṃbhave// </l>
                    <l xml:id="Su.4.30.15">[Su.4.30.15] jarāmṛtyunivāriṇyau śvetakāpotisaṃsthite/ kāntairdvādaśabhiḥ patrairmayūrāṅgaruhopamaiḥ// </l>
                    <l xml:id="Su.4.30.16">[Su.4.30.16] kandajā kāñcanakṣīrī kanyā nāma mahauṣadhī/ kareṇuḥ subahukṣīrā kandena gajarūpiṇī// </l>
                    <l xml:id="Su.4.30.17">[Su.4.30.17] hastikarṇapalāśasya tulyaparṇā dviparṇinī/ ajāstanābhakandā tu sakṣīrā śruparūpiṇī// </l>
                    <l xml:id="Su.4.30.18">[Su.4.30.18] ajā mahauṣadhī jñeyā śaṅkhakundendupāṇḍurā/ śvetāṃ vicitrakusumāṃ kākādanyā samāṃ kṣupām// </l>
                    <l xml:id="Su.4.30.19">[Su.4.30.19] &amp;cakrakāmoṣadhīṃ vidyājjarāmṛtyunivāriṇīm/ mūlinī pañcabhiḥ patraiḥ suraktāṃśukakomalaiḥ// </l>
                    <l xml:id="Su.4.30.20">[Su.4.30.20] ādityaparṇinī jñeyā sadā++ādityānuvartinī/ kanakābhā jalānteṣu sarvataḥ parisarpati// </l>
                    <l xml:id="Su.4.30.21">[Su.4.30.21] sakṣīrā padminīprakhyā devī brahmasuvarcalā/ aratnimātrakṣupakā patrairdvyaṅgulasaṃmitaiḥ// </l>
                    <l xml:id="Su.4.30.22">[Su.4.30.22] puṣpairnīlotpalākāraiḥ phalaiścāñjanasannibhaiḥ/ śrāvaṇī mahatī jñeyā kanakābhā payasvinī// </l>
                    <l xml:id="Su.4.30.23">[Su.4.30.23] śrāvaṇī pāṇḍurābhāsā mahāśrāvaṇilakṣaṇā/ golomī cājalomī ca romaśe kandasaṃbhave// </l>
                    <l xml:id="Su.4.30.24">[Su.4.30.24] haṃsapādīva vicchinnaiḥ patrairmūlasamudbhavaiḥ/ athavā śaṅkhapuṣpyā ca samānā sarvarūpataḥ// </l>
                    <l xml:id="Su.4.30.25">[Su.4.30.25] vetena mahatā++āviṣṭā sarpanirmokasannibhā/ eṣā vegavatī nāma jāyate hyambudakṣaye// </l>
                    <l xml:id="Su.4.30.26">[Su.4.30.26] saptādau sarparūpiṇyo hyauṣadhyo yāḥ prakīrtitāḥ/ tāsāmuddharaṇaṃ kāryaṃ mantreṇānena sarvadā// </l>
                    <l xml:id="Su.4.30.27">[Su.4.30.27] mahendrarāmakṛṣṇānāṃ brāhmaṇānāṃ gavāmapi/ tapasā tejasā vā+api praśāmyadhvaṃ śivāya vai// </l>
                    <l xml:id="Su.4.30.28">[Su.4.30.28] natreṇānena matimān sarvā evābhimantrayet/ aśraddadhānairalasaiḥ kṛtaghnaiḥ pāpakarmabhiḥ// </l>
                    <l xml:id="Su.4.30.29">[Su.4.30.29] naivāsādayituṃ śakyāḥ somāḥ somasamāstathā/ pītāvaśeṣamamṛtaṃ devairbrahmapurogamaiḥ// </l>
                    <l xml:id="Su.4.30.30">[Su.4.30.30] nihitaṃ somavīryāsu some cāpyoṣadhīpatau/ devasunde hradavare tathā sindhau mahānade// </l>
                    <l xml:id="Su.4.30.31">[Su.4.30.31] dṛśyate ca jalānteṣu medhyā brahmasuvarcalā/ ādityaparṇinī jñeyā tathaiva himasaṃkṣaye// </l>
                    <l xml:id="Su.4.30.32">[Su.4.30.32] dṛśyate+ajagarī nityaṃ gonasī cāmbudāgame/ kāśmīreṣu saro divyaṃ nāmnā kṣudrakamānasam// </l>
                    <l xml:id="Su.4.30.33">[Su.4.30.33] kareṇustatra kanyā ca chatrāticchatrake tathā/ golomī cājalomī ca mahatī śrāvaṇī tathā// </l>
                    <l xml:id="Su.4.30.34">[Su.4.30.34] vasante kṛṣṇasarpākhyā gonasī ca pradṛśyate/ kauśikīṃ saritaṃ tīrtvā sañjayantyāstu pūrvataḥ// </l>
                    <l xml:id="Su.4.30.35">[Su.4.30.35] kṣitipradeśo valmīkairācito yojanatrayam/ vijñeyā tatra kāpotī śvetā valmīkamūrdhasu// </l>
                    <l xml:id="Su.4.30.36">[Su.4.30.36] malaye nalasetau ca vegavatyauṣadhī dhruvā/ kārtikyāṃ paurṇamāsyāṃ ca bhakṣayettāmupoṣitaḥ&amp;// </l>
                    <l xml:id="Su.4.30.37">[Su.4.30.37] somavaccātra varteta phalaṃ tāvacca kīrtitam/ sarvā viceyāstvopadhyaḥ somāścāpyarbude girau// </l>
                    <l xml:id="Su.4.30.38">[Su.4.30.38] sa śṛṅgairdevacaritairambudānīkabhedibhiḥ/ vyāptastīrthaiśca vikhyātaiḥ siddharṣisurasevitaiḥ// </l>
                    <l xml:id="Su.4.30.39">[Su.4.30.39] guhābhirbhīmarūpābhiḥ siṃhonnāditakukṣibhiḥ/ vividhairdhātubhiścitraiḥ sarvatraivopaśobhitaḥ// </l>
                    <l xml:id="Su.4.30.40">[Su.4.30.40] nadīṣu śaileṣu saraḥsu cāpi puṇyeṣvaraṇyeṣu tathā++āśrameṣu/ sarvatra sarvāḥ parimārgitavyāḥ sarvatra bhūmirhi vasūni dhatte// iti suśrutasaṃhitāyāṃ cikitsāsthāne nivṛttasaṃtāpīyaṃ rasāyanaṃ nāma triṃśo+adhyāyaḥ//30// </l>
                </div>
                <div n="31" type="adhyāyaḥ" xml:id="suśrutasaṃhitā-body-div-4-div-31">
                    <head xml:id="suśrutasaṃhitā-body-div-4-div-31-head">ekatriṃśattamo+adhyāyaḥ/</head>
                    <l xml:id="Su.4.31.1">[Su.4.31.1] athātaḥ snehopayaugikacikitsitaṃ vyākhyāsyāmaḥ// </l>
                    <l xml:id="Su.4.31.2">[Su.4.31.2] yathovāca bhagavān dhanvantariḥ// </l>
                    <l xml:id="Su.4.31.3">[Su.4.31.3] snehasāro+ayaṃ puruṣaḥ, prāṇāśca snehabhūyiṣṭāḥ snehasādhyāśca bhavanti/ sneho hi pānānuvāsanamastiṣkaśirovastyuttarabastinasyakarṇapūraṇagātrābhyaṅgabhojaneṣūpayojyaḥ// </l>
                    <l xml:id="Su.4.31.4">[Su.4.31.4] tatra dviyoniścaturvikalpo+abhihitaḥ snehaḥ snehaguṇāśca/ tatra jaṅgamebhyo gavyaṃ ghṛtaṃ pradhānaṃ, sthāvarebhyastilatailaṃ pradhānamiti// </l>
                    <l xml:id="Su.4.31.5">[Su.4.31.5] ata ūrdhvaṃ yathāprayojanaṃ &amp;yathāpradhānaṃ ca sthāvarasnehānupadekṣyāmaḥ tatra tilvakairaṇḍakośāmradantīdravantīsaptalāśaṅkhinīpalāśaviṣāṇikāgavākṣīkampillakaśampākanīlinīsnehā virecayanti, jīmūtakakuṭajakṛtavedhanekṣvākudhāmārgavamadanasnehā vāmayanti, viḍaṅgakharamañjarīmadhuśigrusūryavallīpīlusiddhārthakajyotiṣmatīsnehāḥ śiro virecayanti, karañjapūtīkakṛtamālamātuluṅgeṅgudīkirātatiktakasnehā duṣṭavraṇeṣūpayujyante, tuvarakakapitthakampillakabhallātakapaṭolasnehā mahāvyādhiṣu, trapusairvārukakarkārukatumbīkūṣmāṇḍasnehā mūtrasaṅgeṣu, kapotavaṅkāvalgujaharītakīsnehāḥ śarkarāśmarīṣu, kusumbhasarṣapātasīpicumardātimuktakabhāṇḍīkaṭutumbīkaṭabhīsnehāḥ prameheṣu, tālanārikelapanasamocapriyālabilvamadhūkaśleṣmātakāmrātakaphalasnehāḥ pittasaṃsṛṣṭe vāyau, bibhītakabhallātakapiṇḍītakasnehāḥ kṛṣṇīkaraṇe, śravaṇakaṅgukaṭuṇṭukasnehāḥ pāṇḍūkaraṇe, saralapītadāruśiṃśapāgurusārasnehā dadrukuṣṭhakiṭimeṣu, sarva eva snehā vātamupaghnanti, tailaguṇāśca samāsena vyākhyātāḥ// </l>
                    <l xml:id="Su.4.31.6">[Su.4.31.6] ata ūrdhvaṃ kaṣāyasnehapākakramamupadekṣyāmaḥ/ tatra kecidāhuḥ tvakpatraphalamūlādīnāṃ bhāgastaccaturguṇaṃ jalaṃ caturbhāgāvaśeṣaṃ niṣkvāthyāpaharedityeṣa kaṣāyapākakalpaḥ; snehaprasṛteṣu ṣaṭsu caturguṇaṃ dravamāvapya caturaścākṣasamān &amp;bheṣajapiṇḍānityeṣa snehapākakalpaḥ/ etattu na samyak; kasmāt āgamāsiddhatvāt// </l>
                    <l xml:id="Su.4.31.7">[Su.4.31.7] palakuḍavādīnāmato mānaṃ tu vyākhyāsyāmaḥ tatra dvādaśa dhānyamāṣā madhyamāḥ suvarṇamāṣakaḥ, te ṣoḍaśa suvarṇam; athavā madhyamaniṣpāvā ekonaviṃśatirdharaṇaṃ, tāvyardhatṛtīyāni karṣaḥ; tataścordhvaṃ caturguṇamabhivardhayantaḥ palakuḍavaprasthāḍhakadroṇā ityabhiniṣpadyante, tulā punaḥ palaśataṃ, tāḥ punarviṃśatirbhāraḥ; śuṣkāṇāmidaṃ mānam, &amp;ārdradravāṇāṃ ca dviguṇamiti// </l>
                    <l xml:id="Su.4.31.8">[Su.4.31.8] tatrānyatamaparimāṇasaṃmitānāṃ yathāyogaṃ tvakpatraphalamūlādīnāmātapapariśoṣitānāṃ chedyāni khaṇḍaśaśchedayitvā bhedyānyaṇuśo bhedayitvā+avakuṭyāṣṭaguṇena ṣoḍaśaguṇena vā+ambhasā+abhiṣicyasthālyāṃ caturbhāgāvaśiṣṭaṃ kvāthayitvā+apaharedityeṣa kaṣāyayākakalpaḥ/ snehāccaturbhāgāvaśiṣṭaṃ kvāthayitvā+apaharedityeṣa kaṣāyapākakalpaḥ/ snehāccaturguṇo dravaḥ, snehacaturthaṃśo bheṣajakalkaḥ, tadaikadhyaṃ saṃṛjya vipacedityeṣa snehapākakalpaḥ/ athavā tatrodakadroṇe tvakpatraphalamūlādīnāṃ tulāmāvāpya caturbhāgāvaśiṣṭaṃ niṣkvāthyāpaharedityeṣa kaṣāyapākakalpaḥ; snehakuḍave bheṣajapalaṃ piṣṭaṃ kalkaṃ caturguṇaṃ dravamāvāpya vipacedityeṣa snehapākakalpaḥ// </l>
                    <l xml:id="Su.4.31.9">[Su.4.31.9] bhavataścātra snehabheṣajatoyānāṃ pramāṇaṃ yatra neritam/ tatrāyaṃ vidhirāstheyo nirdiṣṭe tadvadeva tu// </l>
                    <l xml:id="Su.4.31.10">[Su.4.31.10] anukte dravakārye tu sarvatra salilaṃ matam/ kalkakvāthāvanirdeśe gaṇāttasmāt prayojayet// </l>
                    <l xml:id="Su.4.31.11">[Su.4.31.11] ata ūrdhvaṃ snehapākakramamupadekṣyāmaḥ/ sa tu trividhaḥ; tadyathā mṛduḥ, madhyamaḥ, khara iti/ tatra snehauṣadhivivekamātraṃ yatra bheṣajaṃ sa mṛduriti, madhūcchiṣṭamiva viśadamavilepi yatra bheṣajaṃ sa madhyamaḥ, kṛṣṇamavasannamīṣadviśadaṃ cikkaṇaṃ ca yatra bheṣajaṃ sa khara iti; ata ūrdhvaṃ dagdhasneho bhavati, taṃ punaḥ sādhu sādhayet/ tatra pānābhyavahārayormṛduḥ, nasyābhyaṅgayormadhyamaḥ, bastikarṇapūraṇayostu khara iti// </l>
                    <l xml:id="Su.4.31.12">[Su.4.31.12] bhavataścātra śabdasyoparame prāpte phenasyopaśame tathā/ gandhavarṇarasādīnāṃ saṃpattau siddhimādiśet// </l>
                    <l xml:id="Su.4.31.13">[Su.4.31.13] ghṛtasyaivaṃ vipakvasya jānīyāt kuśalo bhiṣak/ pheno+atimātraṃ tailasya śeṣaṃ ghṛtavadādiśet// </l>
                    <l xml:id="Su.4.31.14">[Su.4.31.14] ata ūrdhvaṃ snehapānakramamupadekṣyāmaḥ atha khalu laghukoṣṭhāyāturāya kṛtamaṅgalasvastivācanāyodayagiriśikharasaṃsthite prataptakanakanikarapītalohite savitari yathābalaṃ tailasya ghṛtasya vā mātrāṃ pātuṃ prayacchet/ pītamātre coṣṇodakenopaspṛśya sopānatko yathāsukhaṃ viharet// </l>
                    <l xml:id="Su.4.31.15">[Su.4.31.15] rūkṣakṣataviṣārtānāṃ vātapittavikāriṇām/ hīnamedhāsmṛtīnāṃ ca sarpiḥpānaṃ praśasyate// </l>
                    <l xml:id="Su.4.31.16">[Su.4.31.16] kṛmikoṣṭhānilāviṣṭāḥ pravṛddhakaphamedasaḥ/ pibeyustailasātmyāśca tailaṃ dārḍhyārthinaśca ye// </l>
                    <l xml:id="Su.4.31.17">[Su.4.31.17] vyāyāmakarśitāḥ śuṣkaretoraktā mahārujaḥ/ mahāgnimārutaprāṇā vasāyogyā narāḥ smṛtāḥ// </l>
                    <l xml:id="Su.4.31.18">[Su.4.31.18] krūrāśayāḥ kleśasahā vātārtā dīptavahnayaḥ/ majjānamāpnuyuḥ sarve sarpirvā svauṣadhānvitam// </l>
                    <l xml:id="Su.4.31.19">[Su.4.31.19] kevalaṃ paittike sarpirvātike lavaṇānvitam/ deyaṃ bahukaphe cāpi vyoṣakṣārasamāyutam// </l>
                    <l xml:id="Su.4.31.20">[Su.4.31.20] doṣāṇāmalpabhūyastvaṃ saṃsargaṃ samavekṣya ca/ yuñjyāttriṣaṣṭidhābhinnaiḥ samāsavyāsato rasaiḥ// </l>
                    <l xml:id="Su.4.31.21">[Su.4.31.21] snehasātmyaḥ kleśasahaḥ kāle nātyuṣṇaśītale/ acchameva pibet snehamacchapānaṃ hi pūjitam// </l>
                    <l xml:id="Su.4.31.22">[Su.4.31.22] śītakāle divā snehamuṣṇakāle pibenniśi/ vātapittādhiko rātrau vātaśleṣmādhiko divā// </l>
                    <l xml:id="Su.4.31.23">[Su.4.31.23] vātapittādhikasyoṣṇe tṛṇamūrcchonmādakārakaḥ/ śīte vātakaphārtasya gauravāruciśūlakṛt// </l>
                    <l xml:id="Su.4.31.24">[Su.4.31.24] snehapītasya cettṛṣṇā pibeduṣṇodakaṃ naraḥ/ evaṃ cānupaśāmyantyāṃ snehamuṣṇāmbunā vamet// </l>
                    <l xml:id="Su.4.31.25">[Su.4.31.25] dihyācchītaiḥ śiraḥ śītaṃ toyaṃ cāpyavagāhayet/ yā mātrā parijīryeta caturbhāgagate+ahani// </l>
                    <l xml:id="Su.4.31.26">[Su.4.31.26] sā mātrā dīpayatyagnimalpadoṣe ca pūjitā/ yā mātrā parijīryeta tathā+ardhadivase gate// </l>
                    <l xml:id="Su.4.31.27">[Su.4.31.27] sā vṛṣyā bṛṃhaṇī yā ca madhyadoṣe ca pūjitā/ yā mātrā parijīryeta caturbhāgāvaśeṣite// </l>
                    <l xml:id="Su.4.31.28">[Su.4.31.28] snehanīyā ca sā mātrā bahudoṣe ca pūjitā/ yā mātrā parijīryettu tathā pariṇate+ahani// </l>
                    <l xml:id="Su.4.31.29">[Su.4.31.29] glānimūrcchāmadān hitvā sā mātrā pūjitā bhavet/ ahorātrādasaṃduṣṭā yā mātrā parijīryati// </l>
                    <l xml:id="Su.4.31.30">[Su.4.31.30] sā tu kuṣṭhavoṣonmādagrahāpasmāranāśinī/ yathāgni prathamāṃ mātrāṃ pāyayeta vicakṣaṇaḥ// </l>
                    <l xml:id="Su.4.31.31">[Su.4.31.31] pīto hyatibahuḥ sneho janayet prāṇasaṃśayam/ mithyācārādbahutvādvā yasya sneho na jīryati// </l>
                    <l xml:id="Su.4.31.32">[Su.4.31.32] viṣṭabhya cāpi jīryettaṃ vāriṇoṣṇena vāmayet/ tataḥ snehaṃ punardadyāllaghukoṣṭhāya dehine/ jīrṇājīrṇaviśaṅkāyāṃ snehasyoṣṇodakaṃ pibet// </l>
                    <l xml:id="Su.4.31.33">[Su.4.31.33] tenodgāro bhavecchuddho bhaktaṃ rucistathā/ syuḥ pacyamāne tṛḍdāhabhramasādāratiklamāḥ// </l>
                    <l xml:id="Su.4.31.34">[Su.4.31.34] pariṣicyādbhiruṣṇābhirjīrṇasnehaṃ tato naram/ yavāgūṃ pāyayeccoṣṇāṃ kāmaṃ klinnālpataṇḍulām// </l>
                    <l xml:id="Su.4.31.35">[Su.4.31.35] deyau yūṣarasau vā+api sugandhī snehavarjitau/ kṛtau vā+atyalpasarpiṣkau vilepī vā&amp; vidhīyate// </l>
                    <l xml:id="Su.4.31.36">[Su.4.31.36] pibettryahaṃ caturahaṃ pañcāhaṃ ṣaḍahaṃ tathā/ saptarātrāt paraṃ snehaḥ sātmyībhavati sevitaḥ// </l>
                    <l xml:id="Su.4.31.37">[Su.4.31.37] sukumāraṃ kṛśaṃ vṛddhaṃ śiśuṃ snehadviṣaṃ tathā/ tṛṣṇārtamuṣṇakāle ca saha bhaktena pāyayet// </l>
                    <l xml:id="Su.4.31.38">[Su.4.31.38] pippalyo lavaṇaṃ snehāścatvāro dadhimastukaḥ/ pītamaikadhyametaddhi sadyaḥsnehanamucyate// </l>
                    <l xml:id="Su.4.31.39">[Su.4.31.39] bhṛṣṭā māṃsarase snigdhā yavāgūḥ sūpakalpitā/ &amp;prakṣudrā pīyamānā tu sadyaḥsnehanamucyate// </l>
                    <l xml:id="Su.4.31.40">[Su.4.31.40] sarpiṣmatī payaḥsiddhā yavāgūḥ svalpataṇḍulā/ sasvoṣṇā sevyamānā tu sadyaḥsnehanamucyate// </l>
                    <l xml:id="Su.4.31.41">[Su.4.31.41] pippalyo lavaṇaṃ sarpistilapiṣṭaṃ varāhajā/ vasā ca pītamaikadhyaṃ sadyaḥsnehanamucyate// </l>
                    <l xml:id="Su.4.31.42">[Su.4.31.42] śarkarācūrṇasaṃsṛṣṭe dohanasthe ghṛte tu gām/ dugdhvā kṣīraṃ pibedrūkṣaḥ sadyaḥsnehanamucyate// </l>
                    <l xml:id="Su.4.31.43">[Su.4.31.43] yavakolakulatthānāṃ kvātho māgadhikānvitaḥ/ payo dadhi surā ceti ghṛtamapyaṣṭamaṃ bhavet&amp;// </l>
                    <l xml:id="Su.4.31.44">[Su.4.31.44] siddhametairghṛtaṃ pītaṃ sadyaḥsnehanamuttamam/ rājñe rājasamebhyo vā deyametadghṛtottamam// </l>
                    <l xml:id="Su.4.31.45">[Su.4.31.45] balahīneṣu vṛddheṣu mṛdvagnistrīhatātmasu/ alpadoṣeṣu yojyāḥ syurye yogāḥ samyagīritāḥ// </l>
                    <l xml:id="Su.4.31.46">[Su.4.31.46] vivarjayet snehapānamajīrṇī taruṇajvarī&amp;/ durbalo+arocakī sthūlo mūrcchārto madapīḍitaḥ// </l>
                    <l xml:id="Su.4.31.47">[Su.4.31.47] chardyarditaḥ pipāsārtaḥ śrāntaḥ pānaklamānvitaḥ/ dattabastirviriktaśca vānto yaścāpi mānavaḥ// </l>
                    <l xml:id="Su.4.31.48">[Su.4.31.48] akāle durdine caiva na ca snehaṃ pibennaraḥ/ akāle ca prasūtā strī snehapānaṃ vivarjayet// </l>
                    <l xml:id="Su.4.31.49">[Su.4.31.49] snehapānādbhavantyeṣāṃ nṝṇāṃ nānāvidhā gadāḥ/ gadā vā kṛcchratāṃ yānti na sidhyantyathavā punaḥ// </l>
                    <l xml:id="Su.4.31.50">[Su.4.31.50] garbhāśaye+avaśeṣāḥ syū raktakledamalāstataḥ/ snehaṃ jahyānniṣeveta pācanaṃ rūkṣameva ca// </l>
                    <l xml:id="Su.4.31.51">[Su.4.31.51] daśarātrāttataḥ snehaṃ yathāvadavacārayet/ purīṣaṃ grathitaṃ rūkṣaṃ kṛcchrādannaṃ vipacyate// </l>
                    <l xml:id="Su.4.31.52">[Su.4.31.52] uro vidahate vāyuḥ koṣṭhādupari dhāvati/ durvarṇo durbalaścaiva rūkṣo bhavati mānavaḥ// </l>
                    <l xml:id="Su.4.31.53">[Su.4.31.53] susnigdhā tvagviṭśaithilyaṃ dīpto+agnirmṛdugātratā/ glānirlāghavamaṅgānāmadhastāt snehadarśanam/ samyaksnigdhasya liṅgāni snehodvegastathaiva ca// </l>
                    <l xml:id="Su.4.31.54">[Su.4.31.54] bhaktadveṣo mukhasrāvo gudadāhaḥ pravāhikā/ purīṣātipravṛttiśca bhṛśasnigdhasya lakṣaṇam// </l>
                    <l xml:id="Su.4.31.55">[Su.4.31.55] rūkṣasya snehanaṃ snehairatisnigdhasya rūkṣaṇam/ śyāmākakoradūṣānnatakrapiṇyākaśaktubhiḥ// </l>
                    <l xml:id="Su.4.31.56">[Su.4.31.56] dīptāntaragniḥ pariśuddhakoṣṭhaḥ pratyagradhāturbalavarṇayuktaḥ/ dṛḍhendriyo mandajaraḥ śatāyuḥ snehopasevī&amp; puruṣo bhavettu// </l>
                    <l xml:id="Su.4.31.57">[Su.4.31.57] sneho hito durbalahnidehasandhukṣaṇe vyādhinipīḍitasya/ balānvitau bhojanadoṣajātaiḥ pramardituṃ tau sahasā na sādhyau// iti suśrutasaṃhitāyāṃ cikitsāsthāne snehopayaugikacikitsitaṃ nāmaikatriṃśattamo+adhyāyaḥ//31// </l>
                </div>
                <div n="32" type="adhyāyaḥ" xml:id="suśrutasaṃhitā-body-div-4-div-32">
                    <head xml:id="suśrutasaṃhitā-body-div-4-div-32-head">dvātriṃśattamo+adhyāyaḥ/</head>
                    <l xml:id="Su.4.32.1">[Su.4.32.1] athātaḥ svedāvacāraṇīyaṃ cikitsitaṃ vyākhyāsyāmaḥ// </l>
                    <l xml:id="Su.4.32.2">[Su.4.32.2] yathovāca bhagavān dhanvantariḥ// </l>
                    <l xml:id="Su.4.32.3">[Su.4.32.3] caturvidhaḥ svedaḥ tadyathā tāpasveda, ūṣmasveda, upanāhasvedo, dravasveda iti atra sarvasvedavikalpāvarodhaḥ// </l>
                    <l xml:id="Su.4.32.4">[Su.4.32.4] tatra tāpasvedaḥ pāṇikāṃsyakandukakapālavālukāvastraiḥ prayujyate, śayānasya cāṅgatāpo bahuśaḥ khādirāṅgārairiti&amp;// </l>
                    <l xml:id="Su.4.32.5">[Su.4.32.5] ūṣmasvedastu kapālapāṣāśeṣṭakālohapiṇḍānagnivarṇānadbhirāsiñcedamladravyairvā, tairārdrālaktakapariveṣṭitairaṅgapradeśaṃ&amp; svedayet/ māṃsarasapayodadhisnehadhānyāmlavātaharapatrabhaṅgakvāthapūrṇāṃ vā kumbhīmanutaptāṃ prāvṛtyoṣmāṇaṃ gṛhṇīyāt/ pārśvacchidreṇa vā kumbhenādhomukhena tasyā mukhamabhisandhāya tasmiñchidrehastiśuṇḍākārāṃ nāḍīṃ praṇidhāya taṃ svedayet// </l>
                    <l xml:id="Su.4.32.6">[Su.4.32.6] sukhopaviṣṭaṃ svabhyaktaṃ guruprāvaraṇāvṛtam/ hastiśuṇḍikayā nāḍyā svedayedvātarogiṇam/ sukhā sarvāṅgagā hyeṣā na ca kliśnāti mānavam// </l>
                    <l xml:id="Su.4.32.7">[Su.4.32.7] vyāmārdhamātrā trirvakrā hastihastasamākṛtiḥ/ svedanārthe hitā nāḍī kailiñjī hastiśuṇḍikā// </l>
                    <l xml:id="Su.4.32.8">[Su.4.32.8] puruṣāyāmamātrāṃ ca bhūmimutkīrya khādiraiḥ/ kāṣṭhairdagdhvā tathā+abhyukṣya kṣīradhānyāmlavāribhiḥ// </l>
                    <l xml:id="Su.4.32.9">[Su.4.32.9] patrabhaṅgairavacchādya śayānaṃ svedayettataḥ/ pūrvavat svedayeddagdhvā bhasmāpohyāpi vā śilām// </l>
                    <l xml:id="Su.4.32.10">[Su.4.32.10] pūrvavat kuṭīṃ vā caturdvārāṃ kṛtvā tasyāmupaviṣṭasyāntaścaturdvāre+aṅgārānupasandhāya taṃ svedayet// </l>
                    <l xml:id="Su.4.32.11">[Su.4.32.11] &amp;kośadhānyāni vā samyagupasvedyāstīrya kiliñje+anyasmin vā tatpratirūpake śayānaṃ prāvṛtya svedayet; evaṃ pāṃśugośakṛttuṣabusapalāloṣmabhiḥ svedayet// </l>
                    <l xml:id="Su.4.32.12">[Su.4.32.12] upanāhasvedastu vātaharamūlakalkairamlapiṣṭairlavaṇapragāḍhaiḥ susnigdhaiḥ sukhoṣṇaiḥ pradihya svedayet/ evaṃ kākolyādibhirelādibhiḥ surasādibhistilātasīsarṣapakalkaiḥ kṛśarāpāyasotkārikābhirveśavāraiḥ sālvaṇairvā tanuvastrāvanaddhaiḥ svedayet// </l>
                    <l xml:id="Su.4.32.13">[Su.4.32.13] dravasvedastu vātaharadravyakvāthapūrṇe koṣṇakaṭāhe&amp; droṇyāṃ vā+avagāhya svedayet, evaṃ payomāṃsarasayūṣatailadhānyāmlaghṛtavasāmūtreṣvavagāheta; etaireva &amp;sukhoṣṇaiḥ kaṣāyaiśca pariṣiñcediti// </l>
                    <l xml:id="Su.4.32.14">[Su.4.32.14] tatra tāpoṣmasvedau viśeṣataḥ śleṣmaghnau, upanāhasvedo vātaghnaḥ, anyatarasmin pittasaṃsṛṣṭe dravasveda iti// </l>
                    <l xml:id="Su.4.32.15">[Su.4.32.15] kaphamedonvite vāyau nivātātapaguruprāvaraṇaniyuddhādhvavyāyāmabhāraharaṇāmarṣaiḥ svedamutpādayediti// </l>
                    <l xml:id="Su.4.32.16">[Su.4.32.16] bhavanti cātra caturvidho yo+abhihito dvidhā svedaḥ prayujyate/ sarvasminneva dehe tu dehasyāvayave tathā// </l>
                    <l xml:id="Su.4.32.17">[Su.4.32.17] yeṣāṃ nasyaṃ vidhātavyaṃ bastiścaiva hi dehinām/ śodhanīyāśca ye kecit pūrvaṃ svedyāstu te matāḥ// </l>
                    <l xml:id="Su.4.32.18">[Su.4.32.18] paścāt svedyā hṛte śalye mūḍhagarbhā+anupadravā/ samyak prajātā kāle yā paścāt svedyā vijānatā// </l>
                    <l xml:id="Su.4.32.19">[Su.4.32.19] svedyaḥ pūrvaṃ ca paścācca bhagandaryarśasastathā/ aśmaryā cāturo jantuḥ śeṣāñchāstre pracakṣmahe// </l>
                    <l xml:id="Su.4.32.20">[Su.4.32.20] nānabhyakte nāpi cāsnigdhadehe svedo yojyaḥ svedavidbhiḥ kathañcit/ dṛṣṭaṃ loke kāṣṭhamasnigdhamāśu gacchedbhaṅgaṃ svedayogairgṛhītam// </l>
                    <l xml:id="Su.4.32.21">[Su.4.32.21] snehaklinnā dhātusaṃsthāśca doṣāḥ svasthānasthā ye ca mārgeṣu līnāḥ/ samyak svedairyojitaiste dravatvaṃ prāptāḥ koṣṭhaṃ &amp;śodhanairyāntyaśeṣam// </l>
                    <l xml:id="Su.4.32.22">[Su.4.32.22] agnerdīptiṃ mārdavaṃ tvakprasādaṃ bhaktaśraddhāṃ srotasāṃ nirmalatvam/ kuryāt svedo hanti nidrāṃ satandrāṃ sandhīn stabdhāṃśceṣṭayedāśu yuktaḥ// </l>
                    <l xml:id="Su.4.32.23">[Su.4.32.23] svedāsrāvo vyādhihānirlaghutvaṃ śītārthitvaṃ mārdavaṃ cāturasya/ samyaksvinne lakṣaṇaṃ prāhuretanmithyāsvinne vyatyayenaitadeva// </l>
                    <l xml:id="Su.4.32.24">[Su.4.32.24] svinne+atyarthaṃ sandhipīḍā vidāhaḥ sphoṭotpattiḥ pittaraktaprakopaḥ/ mūrcchā bhrāntirdāhatṛṣṇe klamaśca kuryāttūrṇaṃ tatra śītaṃ vidhānam// </l>
                    <l xml:id="Su.4.32.25">[Su.4.32.25] pāṇḍurmehī pittaraktī kṣayārtaḥ kṣāmo+ajīrṇī &amp;codarārto viṣārtaḥ/ tṛḍcchardyārto garbhiṇī pītamadyo &amp;naite svedyā yaśca martyo&amp;atisārī/ svedādeṣāṃ yānti dehā vināśaṃ nosādhyatvaṃ yānti caiṣāṃ vikārāḥ// </l>
                    <l xml:id="Su.4.32.26">[Su.4.32.26] svedaiḥ sādhyo durbalo+ajīrṇabhaktaḥ syātāṃ ceddvau svedanīyau tatastau/ eteṣāṃ svedasādhyā ye vyādhayasteṣu buddhimān/ mṛdūn svedān prayuñjīta tathā hṛnmuṣkadṛṣṭiṣu// </l>
                    <l xml:id="Su.4.32.27">[Su.4.32.27] sarvān svedānnivāte ca jīrṇānnasyāvacārayet/ snehābhyaktaśarīrasya śītairācchādya cakṣuṣī// </l>
                    <l xml:id="Su.4.32.28">[Su.4.32.28] svidyamānasya ca muhurhṛdayaṃ śītalaiḥ spṛśet/ samyaksvinnaṃ vimṛditaṃ snātamuṣṇāmbubhiḥ śanaiḥ// </l>
                    <l xml:id="Su.4.32.29">[Su.4.32.29] svabhyaktaṃ prāvṛtāṅgaṃ ca nivātaśaraṇasthitam/ bhojayedanabhiṣyandi sarvaṃ cācāramādiśet// iti suśrutasaṃhitāyāṃ cikitsāsthāne svedāvacāraṇīyaṃ cikitsitaṃ nāma dvātriṃśo+adhyāyaḥ//32// </l>
                </div>
                <div n="33" type="adhyāyaḥ" xml:id="suśrutasaṃhitā-body-div-4-div-33">
                    <head xml:id="suśrutasaṃhitā-body-div-4-div-33-head">trayastriṃśattamo+adhyāyaḥ/</head>
                    <l xml:id="Su.4.33.1">[Su.4.33.1] athāto vamanavirecanasādhyopadravacikitsitaṃ vyākhyāsyāmaḥ// </l>
                    <l xml:id="Su.4.33.2">[Su.4.33.2] yathovāca bhagavān dhanvantariḥ// </l>
                    <l xml:id="Su.4.33.3">[Su.4.33.3] doṣāḥ kṣīṇā bṛṃhayitavyāḥ, kupitāḥ praśamayitavyāḥ, vṛddhā nirhartavyāḥ, samāḥ paripālyā iti siddhāntaḥ// </l>
                    <l xml:id="Su.4.33.4">[Su.4.33.4] prādhānyena vamanavirecane vartate nirharaṇe doṣāṇām/ tasmāttayorvidhānamucyamānamupadhāraya// </l>
                    <l xml:id="Su.4.33.5">[Su.4.33.5] athāturaṃ snigdhaṃ svinnamabhiṣyandibhirāhārairanavabaddhadoṣamavalokya śvo vamanaṃ pāyayitā+asmīti saṃbhojayettīkṣṇāgniṃ balavantaṃ bahudoṣaṃ mahāvyādhiparītaṃ vamanasātmyaṃ ca// </l>
                    <l xml:id="Su.4.33.6">[Su.4.33.6] bhavati cātra peśalairvividhairannairdoṣānutkleśya dehinaḥ/ snigdhasvinnāya vamanaṃ dattaṃ samyak pravartate// </l>
                    <l xml:id="Su.4.33.7">[Su.4.33.7] athāparedyuḥ pūrvāhṇe sādhāraṇe kāle vamanadravyakaṣāyakalkacūrṇasnehānāmanyatamasya mātrāṃ pāyayitvā vāmayedyathāyogaṃ koṣṭhaviśeṣamavekṣya; asātmyabībhatsadurgandhadurdarśanāni ca vamanāni vidadhyāt, ato viparītāni virecanāni; tatra sukumāraṃ kṛśaṃ bālaṃ vṛddhaṃ bhīruṃ vā vamanasādhyeṣu vikāreṣu kṣīradadhitakrayavāgūnāmanyatamamākaṇṭhaṃ pāyayet, pītauṣadhaṃ ca pāṇibhiragnitaptaiḥ pratāpyamānaṃ muhūrtamupekṣeta; tasya ca svedaprādurbhāveṇa śithilatāmāpannaṃ svebhyaḥ sthānebhyaḥ pracalitaṃ kukṣimanusṛtaṃ jānīyāt, tataḥ pravṛttahṛllāsaṃ jñātvā jānumātrāsanopaviṣṭamāptairlalāṭe pṛṣṭhe pārśvayoḥ kaṇṭhe ca pāṇibhiḥ suparigṛhītamaṅgulīgandharvahastotpalanālānāmanyatamena kaṇṭhamabhispṛśantaṃ vāmayettāvadyāvat samyagvāntaliṅgānīti// </l>
                    <l xml:id="Su.4.33.8">[Su.4.33.8] bhavataścātra kaphaprasekaṃ hṛdyāviśuddhiṃ kaṇḍūṃ ca duścharditaliṅgamāhuḥ/ pittātiyogaṃ ca cisaṃjñatāṃ ca hṛtkaṇṭhapīḍāmapi cātivānte// </l>
                    <l xml:id="Su.4.33.9">[Su.4.33.9] pitte kaphasyānu sukhaṃ pravṛtte śuddheṣu hṛtkaṇṭhaśiraḥsu cāpi/ laghau ca dehe kaphasaṃsrave ca sthite suvāntaṃ puruṣaṃ vyavasyet// </l>
                    <l xml:id="Su.4.33.10">[Su.4.33.10] samyagvāntaṃ cainamabhisamīkṣya snehanavirecanaśamanānāṃ dhūmānāmanyatamaṃ sāmarthyataḥ pāyayitvā++ācārikamādiśet// </l>
                    <l xml:id="Su.4.33.11">[Su.4.33.11] bhavanti cātra tato+aparāhṇe śuciśuddhadehamuṣṇābhiraddbhiḥ pariṣiktagātram/ kulatthamudgāḍhakijāṅgalānāṃ yūṣai rasairvā+apyupabhojayettu// </l>
                    <l xml:id="Su.4.33.12">[Su.4.33.12] kāsopalepasvarabhedanidrātandrāsyadaurgandhyaviṣopasargāḥ/ kaphaprasekagrahaṇīpradoṣā na santi jantorvamataḥ kadācit// </l>
                    <l xml:id="Su.4.33.13">[Su.4.33.13] chinne tarau puṣpaphalaprarohā yathā vināśaṃ sahasā vrajanti/ tathā hṛte śleṣmaṇi śodhanena tajjā vikārāḥ praśamaṃ prayānti// </l>
                    <l xml:id="Su.4.33.14">[Su.4.33.14] na vāmayettaimirikordhvavātagulmodaraplīhakṛmiśramārtān&amp;/ sthūlakṣatakṣīṇakṛśātivṛddhamūtrāturān kevalavātarogān// </l>
                    <l xml:id="Su.4.33.15">[Su.4.33.15] svaropaghātādhyayanaprasaktaduśchardiduḥkoṣṭhatṛḍārtabālām/ ūrdhvāsrapittikṣudhitātirūkṣagarbhiṇyudāvartirūhitāṃśca// </l>
                    <l xml:id="Su.4.33.16">[Su.4.33.16] avamyavamanādrogāḥ kṛcchratāṃ yānti dehinām/ asādhyatāṃ vā gacchanti naite vāmyāstataḥ smṛtāḥ// </l>
                    <l xml:id="Su.4.33.17">[Su.4.33.17] ete+apyajīrṇavyathitā vāmyā ye ca viṣāturāḥ/ atīva colbaṇakaphāste ca syurmadhukāmbunā// </l>
                    <l xml:id="Su.4.33.18">[Su.4.33.18] vāmyāstu viṣaśoṣastanyadoṣamandāgnyunmādāpasmāraślīpadārbudavidārikāmedomehagarajvarārucyapacyāmātīsārahṛdrogacittavibhramavisarpavidradhyajīrṇamukhaprasekahṛllāsaśvāsakāsapīnasapūtīnāsakaṇṭhauṣṭhavaktrapākakarṇasrāvādhijihvopajihvikāgalaśuṇḍikādhaḥśoṇitapittinaḥ kaphasthānajeṣu vikāreṣvanye ca kaphavyādhiparītā iti// </l>
                    <l xml:id="Su.4.33.19">[Su.4.33.19] virecanamapi snigdhasvinnāya vāntāya ca deyam; avāntasya hi samyagviriktasyāpi sato+adhaḥ srastaḥ śleṣmā grahaṇīṃ chādayati, gauravamāpādayati, pravāhikāṃ vā janayati// </l>
                    <l xml:id="Su.4.33.20">[Su.4.33.20] athāturaṃ śvo virecanaṃ pāyayitā+asmīti pūrvāhṇe laghu bhojayet, phalāmlamuṣṇodakaṃ cainamanupāyayet/ athāpare+ahani vigataśleṣmadhātumāturopakramaṇīyādavekṣyāturamathāsmai auṣadhamātrāṃ pātuṃ prayacchet// </l>
                    <l xml:id="Su.4.33.21">[Su.4.33.21] tatra mṛduḥ, krūro, madhyama iti trividhaḥ koṣṭho bhavati/ tatra bahupitto mṛduḥ, sa dugdhenāpi viricyate; bahuvātaśleṣmā krūraḥ, sa durvirecyaḥ; samadoṣo madhyamaḥ, sa sādhāraṇa iti/ tatra mṛdau mātrā mṛdvī, tīkṣṇā krūre, madhye madhyā kartavyeti/ pītauṣadhaśca tanmanāḥ śayyābhyāśe virecyate// </l>
                    <l xml:id="Su.4.33.22">[Su.4.33.22] virecanaṃ pītavāṃstu na vegān dhārayedbudhaḥ/ nivātaśāyī śītāmbu na spṛśenna pravāhayet// </l>
                    <l xml:id="Su.4.33.23">[Su.4.33.23] yathā ca vamane prasekauṣadhakaphapittānilāḥ krameṇa gacchanti, evaṃ virecane mūtrapurīṣapittauṣadhakaphā iti// </l>
                    <l xml:id="Su.4.33.24">[Su.4.33.24] bhavanti cātra hṛtkukṣyaśuddhiḥ paridāhakaṇḍūviṇmūtrasaṅgāśca na sadvirikte/ mūrcchāgudabhraṃśakaphātiyogāḥ śūlodgamaścātiviriktaliṅgam// </l>
                    <l xml:id="Su.4.33.25">[Su.4.33.25] gateṣu doṣeṣu kaphānviteṣu nābhyā&amp; laghutve manasaśca tuṣṭau/ gate+anile cāpyanulomabhāvaṃ samyagviriktaṃ manujaṃ vyavasyet// </l>
                    <l xml:id="Su.4.33.26">[Su.4.33.26] mandāgnimakṣīṇamasadviriktaṃ na pāyayetāhani tatra peyām/ kṣīṇaṃ tṛṣārtaṃ suvirecitaṃ ca tanvīṃ sukhoṣṇāṃ laghu pāyayecca// </l>
                    <l xml:id="Su.4.33.27">[Su.4.33.27] buddheḥ prasādaṃ balamindiryāṇāṃ dhātusthiratvaṃ balamagnidīptim/ cirācca pākaṃ vayasaḥ karoti virecanaṃ samyagupāsyamānam// </l>
                    <l xml:id="Su.4.33.28">[Su.4.33.28] yathaudakānāmudake+apanīte carasthirāṇāṃ bhavati praṇāśaḥ/ pitte hṛte tvevamupadravāṇāṃ pittātmakānāṃ bhavati praṇāśaḥ// </l>
                    <l xml:id="Su.4.33.29">[Su.4.33.29] mandāgnyatisnehitabālavṛddhasthūlāḥ kṣatakṣīṇabhayopataptāḥ/ śrāntastṛṣārto+aparijīrṇabhakto garbhiṇyadho gacchati yasya cāsṛk// </l>
                    <l xml:id="Su.4.33.30">[Su.4.33.30] navapraviśyāyamadātyayī ca navajravī yā ca navaprasūtā/ śalyārditāścāpyavirecanīyāḥ snehādibhirye tvanupaskṛtāśca// </l>
                    <l xml:id="Su.4.33.31">[Su.4.33.31] virecanairyānti narā vināśamajñaprayuktairavirecanīyāḥ// </l>
                    <l xml:id="Su.4.33.32">[Su.4.33.32] virecyāstu jvaragarārucyarśo+arbudodaragranthividradhipāṇḍurogāpasmārahṛdrogavātaraktabhagandaracchardiyonirogavisarpagulmapakvāśayarugvibandhavisūcikālasakamūtrāghātakuṣṭhavisphoṭakapramehānāhaplīhaśophavṛddhiśastrakṣatakṣārāgnidagdhaduṣṭavraṇākṣipākakācatimirābhiṣyandaśiraḥkarṇākṣināsāsyagudameḍhradāhordhvaraktapittakṛmikoṣṭhinaḥ pittasthānajeṣvanyeṣu ca vikāreṣvanye ca paittikavyādhiparītā iti// </l>
                    <l xml:id="Su.4.33.33">[Su.4.33.33] saratvasaukṣmyataikṣṇyauṣṇyavikāśitvairvirecanam/ vamanaṃ tu hareddoṣaṃ prakṛtyā gatamanyathā// </l>
                    <l xml:id="Su.4.33.34">[Su.4.33.34] yātyadho doṣamādāya pacyamānaṃ virecanam/ guṇotkarṣāhvrajatyūrdhvamapakvaṃ vamanaṃ punaḥ// </l>
                    <l xml:id="Su.4.33.35">[Su.4.33.35] mṛdukoṣṭhasya dīptāgneratitīkṣṇaṃ virecanam/ na samyaṅnirhareddoṣānativegapradhāvitam&amp;// </l>
                    <l xml:id="Su.4.33.36">[Su.4.33.36] pītaṃ yadauṣadhaṃ prātarbhuktapākasame kṣaṇe/ paktiṃ gacchati doṣāṃśca nirharettat praśasyate// </l>
                    <l xml:id="Su.4.33.37">[Su.4.33.37] durbalasya calān doṣānalpānalpān punaḥ punaḥ/ haret prabhūtānakpāṃstu śamayet pracyutānapi// </l>
                    <l xml:id="Su.4.33.38">[Su.4.33.38] hareddoṣāṃścalān pakvān balino durbalasya vā/ calā hyupekṣitā doṣāḥ kleśayeyuściraṃ naram// </l>
                    <l xml:id="Su.4.33.39">[Su.4.33.39] mandāgniṃ krūrakoṣṭhaṃ ca sakṣāralavaṇairghṛtaiḥ/ sandhukṣitāgniṃ snigdhaṃ ca svinnaṃ caiva virecayet// </l>
                    <l xml:id="Su.4.33.40">[Su.4.33.40] snigdhasvinnasya bhaiṣajyairdoṣastūtkleśito balāt/ nilīyate na mārgeṣu snigdhe bhāṇḍa ivodakam// </l>
                    <l xml:id="Su.4.33.41">[Su.4.33.41] na cātisnehapītastu pibet snehavirecanam/ doṣāḥ pracalitāḥ&amp; sthānādbhūyaḥ śliṣyanti vartmasu// </l>
                    <l xml:id="Su.4.33.42">[Su.4.33.42] viṣābhighātapiḍakāśophapāṇḍuvisarpiṇaḥ/ nātisnigdhā viśodhyāḥ syustathā kuṣṭhipramehiṇaḥ// </l>
                    <l xml:id="Su.4.33.43">[Su.4.33.43] virūkṣya snehasātmyaṃ tu bhūyaḥ saṃsnehya śodhayet/ tena doṣā hṛtāstasya bhavanti balavardhanāḥ// </l>
                    <l xml:id="Su.4.33.44">[Su.4.33.44] prāgapītaṃ naraṃ śodhyaṃ pāyayetauṣadhaṃ mṛdu/ tato vijñātakoṣṭhasya kāryaṃ saṃśodhanaṃ punaḥ// </l>
                    <l xml:id="Su.4.33.45">[Su.4.33.45] sukhaṃ dṛṣṭaphalaṃ hṛdyamalpamātraṃ mahāguṇam/ vyāpatsvalpātyayaṃ cāpi pibennṛpatirauṣadham// </l>
                    <l xml:id="Su.4.33.46">[Su.4.33.46] snehasvedāvanabhyasya yastu saṃśodhanaṃ pibet/ dāru śuṣkamivānāme dehastasya viśīryate// </l>
                    <l xml:id="Su.4.33.47">[Su.4.33.47] snehasvedapracalitā rasaiḥ snigdhairudīritāḥ/ doṣāḥ koṣṭhagatā jantoḥ sukhā hartuṃ viśodhanaiḥ// iti suśrutasaṃhitāyāṃ cikitsāsthāne vamanavirecanasādhyopadravacikitsitaṃ nāma trayastriṃśo+adhyāyaḥ//33// </l>
                </div>
                <div n="34" type="adhyāyaḥ" xml:id="suśrutasaṃhitā-body-div-4-div-34">
                    <head xml:id="suśrutasaṃhitā-body-div-4-div-34-head">catustriṃśattamo+adhyāyaḥ/</head>
                    <l xml:id="Su.4.34.1">[Su.4.34.1] athāto vamanavirecanavyāpaccikitsitaṃ vyākhyāsyāmaḥ// </l>
                    <l xml:id="Su.4.34.2">[Su.4.34.2] yathovāca bhagavān dhanvantariḥ// </l>
                    <l xml:id="Su.4.34.3">[Su.4.34.3] vaidyāturanimittaṃ vamanaṃ virecanaṃ ca pañcadaśadhā vyāpadyate/ tatra vamanasyādho gatirūrdhvaṃ virecanasyeti pṛthak; sāmānyamubhayoḥ sāvaśeṣaudhatvaṃ, jīrṇauṣadhatvaṃ, hīnadoṣāpahṛtatvaṃ, vātaśūlam, ayogo, atiyogo, jīvādānam, ādhmānaṃ, parikartikā, parisrāvaḥ, pravāhikā, hṛdayopasaraṇaṃ, vibandha, aṅgapragraha iti// </l>
                    <l xml:id="Su.4.34.4">[Su.4.34.4] tatra bubhukṣāpīḍitasyātitīkṣṇāgnermṛdukoṣṭhasya cāvatiṣṭhamānaṃ durvamasya vā guṇasāmānyabhāvādvamanamadho gacchati, tatrepsitānavāptirdoṣotkleśaśca&amp;; tamāśu snehayitvā bhūyastīkṣṇatarairvāmayet// </l>
                    <l xml:id="Su.4.34.5">[Su.4.34.5] apariśuddhāmāśayasyotkliṣṭaśleṣmaṇaḥ saśeṣānnasya vā+ahṛdyamatiprabhūtaṃ vā virecanaṃ pītamūrdhvaṃ gacchati, tatrepsitānavāptirdoṣokleśaśca&amp;; tatrāśuddhāmāśayamulbaṇaśleṣmāṇamāśu vāmayitvā bhūyastīkṣṇatarairvirecayet, āmānvaye tvāmavat saṃvidhānam, ahṛdye+atiprabhūte ca hṛdyaṃ pramāṇayuktaṃ ca; ata ūrdhvamuttiṣṭhatyauṣadhe na tṛtīyaṃ pāyayet, tatastvenaṃ madhughṛtaphāṇitayuktairlehairvirecayet// </l>
                    <l xml:id="Su.4.34.6">[Su.4.34.6] doṣavigrathitamalpamauṣadhamavasthitamūrdhvabhāgikamadhobhāgikaṃ vā na sraṃsayati doṣān, tatra tṛṣṇā pārśvaśūlaṃ chardirmūrcchā parvabhedo hṛllāso+aratirudgārāviśuddhiśca bhavati; tamuṣṇābhiradbhirāśu vāmayedūrdhvabhāgike, adhobhāgike+api ca sāvaśeṣauṣadhamatipradhāvitadoṣamatibalamasamyagviriktalakṣaṇamapyevaṃ vāmayet// </l>
                    <l xml:id="Su.4.34.7">[Su.4.34.7] krūrakoṣṭhasyātitīkṣṇāgneralpamauṣadhamalpaguṇaṃ vā bhaktavat pākamupaiti, tatra samudīrṇā doṣā yathākālamanirhrīyamāṇā vyādhivibhramaṃ balavibhraṃśaṃ cāpādayanti, tamanalpamamandamauṣadhaṃ ca pāyayet// </l>
                    <l xml:id="Su.4.34.8">[Su.4.34.8] asnigdhasvinnenālpaguṇaṃ vā bheṣajamupayuktamalpān doṣān hanti; tatra vamane doṣaśeṣo gauravamutkleśaṃ hṛdayāviśuddhiṃ vyādhivṛddhiṃ ca karoti, tatra taṃ yathāyogaṃ pāyayitvā vāmayeddṛḍhataraṃ; virecane tu gudaparikartanamādhmānaṃ śirogauravamaniḥsaraṇaṃ vā vāyorvyādhivṛddhiṃ ca karoti; tamupapādya bhūyaḥ snehasvedābhyāṃ virecayeddṛḍhataraṃ, dṛḍhaṃ bahupracalitadoṣaṃ vā tṛtīye divase+alpaguṇaṃ ceti// </l>
                    <l xml:id="Su.4.34.9">[Su.4.34.9] asnigdhasvinnena rūkṣauṣadhamupayuktamabrahmacāriṇā vā vāyuṃ kopayati, tatra vāyuḥ prakupitaḥ pārśvapṛṣṭhaśroṇimanyāmarmaśūlaṃ mūrcchāṃ bhramaṃ madaṃ saṃjñānāśaṃ ca karoti, taṃ vātaśūlamityācakṣate; tamabhyajya dhāvyasvedena svedayitvā yaṣṭīmadhukavipakvena tailenānuvāsayet// </l>
                    <l xml:id="Su.4.34.10">[Su.4.34.10] snehasvedābhyāmavibhāvitaśarīreṇālpamauṣadhamalpaguṇaṃ vā pītamūrdhvamadho vā nābhyeti doṣāṃścotkleśya taiḥ saha balakṣayamāpādayati, tatrādhmānaṃ hṛdayagrahastṛṣṇā mūrcchā dāhaśca bhavati, tamayogamityācakṣate; tamāśu vāmayenmadanaphalalavaṇāmbubhirvirecayettīkṣṇataraiḥ kaṣāyaiśca/ durvāntasya tu samutkliṣṭādoṣā vyāpya śarīraṃ kaṇḍūśvayathukuṣṭhapiḍakājvarāṅgamardanistodanāni kurvanti, tatastānaśeṣānmadauṣadhenāpaharet/ asnigdhasvinnasya durviriktasyādhonābheḥ stabdhapūrṇodaratā śūlaṃ vātapurīṣasaṅgaḥ kaṇḍūmaṇḍalaprādurbhāvo vā bhavati, tamāsthāpya punaḥ saṃsrehya virecayettīkṣṇena/ nātipravartamāne tiṣṭhati vā duṣṭasaṃśodhane tatsantejanārthamuṣṇodakaṃ pāyayet, pāṇitāpaiśca pārśvodaramupasvedayet, tataḥ pravartante doṣāḥ/ anupravṛtte cālpadoṣe jīrṇauṣadhaṃ bahudoṣamahaḥśeṣaṃ daśarātrādūrdhvamupasaṃskṛtadehaṃ snehasvedābhyāṃ bhūyaḥ śodhayet/ durvirecyamāsthāpya punaḥ saṃsnehya virecayet/ hrībhayalobhairvegāghātaśīlāḥ prāyaśaḥ striyo rājasamīpasthā vaṇijaḥ śrotriyāśca bhavanti, tasmādete durvirecyāḥ, bahuvātatvāt; ata eva tānatisnigdhān svedopapannāñ śodhayet// </l>
                    <l xml:id="Su.4.34.11">[Su.4.34.11] sngidhasvinnasyātimātramatimṛdukoṣṭhasya vā+atitīkṣṇamadhikaṃ vā dattamauṣadhamatiyogaṃ kuryāt/ tatra vamanātiyoge pittātipravṛttirbalavisraṃso vātakopaśca balavān bhavati, taṃ ghṛtenābhyajyāvagāhya śītāsvapsu śarkarāmadhumiśrairlehairupacaredyathāsvaṃ; virecanātiyoge kaphasyātipravṛttiruttarakālaṃ ca saraktasya, tatrāpi balavisraṃso vātakopaśca balavān bhavati, &amp;tamatiśītāmbubhiḥ pariṣicyāvagāhya vā śītaistaṇḍulāmbubhirmadhumiśraiśchardayet, picchābastiṃ cāsmai dadyāt, kṣīrasarpiṣā cainamanuvāsayet, priyaṅgvādiṃ cāsmai taṇḍulāmbunā pātuṃ prayacchet, kṣīrarasayoścānyatareṇa bhojayet// </l>
                    <l xml:id="Su.4.34.12">[Su.4.34.12] tasiminneva vamanātiyoge pravṛddhe śoṇitaṃ ṣṭhīvati chardayati vā, tatra jihvāniḥsaraṇamapasaraṇamakṣṇorvyāvṛttirhanusaṃhananaṃ tṛṣṇā hikkā jvaro vaisaṃjñyamityaupadravā bhavanti; tamajāsṛkcandanośīrāñjanalājacūrṇaiḥ saśarkarodakairmanthaṃ pāyayet, phalarasairvā saghṛtakṣaudraśarkaraiḥ śuṅgābhirvā vaṭādīnāṃ peyāṃ siddhāṃ sakṣaudrāṃ varcogrāhibhirvā, payasā jāṅgalarasena vā bhojayet, atisrutaśoṇitavidhānenopacaret; jihvāmatisarpitāṃ kaṭukalavaṇacūrṇapraghṛṣṭāṃ tiladrākṣāpraliptāṃ vā+antaḥ pīḍayet, antaḥ praviṣṭāyāmamlamanye tasya purastāt khādayeyuḥ; vyāvṛtte cākṣiṇī ghṛtābhyakte pīḍayet, tṛṣṇādiṣu ca yathāsvaṃ pratikurvīta, visaṃjñe veṇuvīṇāgītasvanaṃ śrāvayet// </l>
                    <l xml:id="Su.4.34.13">[Su.4.34.13] virecanātiyoge ca sacandrakaṃ salilamadhaḥ sravati tato māṃsadhāvanaprakāśamuttarakālaṃ jīvaśoṇitaṃ ca, tato gudaniḥsaraṇaṃ vepathurvamanātiyogopadravāścāsya bhavanti; tamapi niḥsrutaśoṇitavidhānenopacaret, niḥsarpitagudasya gudamabhyajya parisvedyāntaḥ pīḍayet kṣudrarogacikitsitaṃ vā vīkṣeta, vepathau vātavyādhividhānaṃ kurvīta, jihvāniḥsaraṇādiṣūktaḥ pratīkāraḥ, atipravṛtte vā jīvaśoṇite kāśmarīphalabadarīdūrvośīraiḥ śṛtena payasā ghṛtamaṇḍāñjanayuktena suśītenāsthāpayet, nyagrodhādikaṣāyekṣurasaghṛtaśoṇitasaṃsṛṣṭaiścainaṃ bastibhirupācaret, śoṇitaṣṭhīvane raktapittaraktātīsārakriyāścāsya vidhadhyāt, nyagrodhādiṃ cāsya vidadhyāt pānabhojaneṣu// </l>
                    <l xml:id="Su.4.34.14">[Su.4.34.14] jīvaśoṇitaraktapittayośca jijñāsārthaṃ tasmin picuṃ plotaṃ vā kṣipet, yadyuṣṇodakaprakṣālitamapi vastraṃ rañjayati tajjīvaśoṇitamavagantavyaṃ; sabhaktaṃ ca śune dadyācchaktusaṃmiśraṃ vā, sa yadyupabhuñjīta tajjīvaśoṇitamavagantavyam; anyathā raktapittamiti// </l>
                    <l xml:id="Su.4.34.15">[Su.4.34.15] saśeṣānnena bahudoṣeṇa rūkṣeṇānilaprāyakoṣṭhenānuṣṇamasnigdhaṃ vā pītamauṣadhamādhmāpayati, tatrānilamūtrapurīṣasaṅgaḥ samunnaddhodaratā pārśvabhaṅgo gudabastinistodanaṃ bhaktāruciśca bhavati, taṃ cādhmānamityācakṣate; tamupasvedyānāhavartidīpanabastikriyābhirupacaret// </l>
                    <l xml:id="Su.4.34.16">[Su.4.34.16] kṣāmeṇātimṛdukoṣṭhena mandāgninā rūkṣeṇa vā+atitīkṣṇoṣṇātilavaṇamatirūkṣaṃ vā pītamauṣadhaṃ pittānilau pradūṣya parikartikāmāpādayati, tatra gudanābhimeḍhrebastiśiraḥsu sadāhaṃ parikartanamanilasaṅgo vāyuviṣṭambho bhaktāruciśca bhavati; tatra picchābastiryaṣṭīmadhukakṛṣṇatilakalkamadhughṛtayuktaḥ, śītāmbupariṣiktaṃ cainaṃ payasā bhuktavantaṃ ghṛtamaṇḍena yaṣṭīmadhukasiddhena tailena vā+anuvāsayet// </l>
                    <l xml:id="Su.4.34.17">[Su.4.34.17] krūrakoṣṭhasyātiprabhūtadopasya mṛdvauṣadhamavacāritaṃ samutkliśya doṣānna niḥśeṣānapaharati, tataste doṣāḥ parisrāvamāpādayanti, tatra daurbalyodaraviṣṭambhārucigātrasadanāni bhavanti, savedanau cāsya pittaśleṣmāṇau parisravataḥ, taṃ parisrāvamityācakṣate; tamajakarṇadhavatiniśapalāśabalākaṣāyairmadhusaṃyuktairāsthāpayet, upaśāntadoṣaṃ snigdhaṃ ca bhūyaḥ saṃśodhayet// </l>
                    <l xml:id="Su.4.34.18">[Su.4.34.18] atirūkṣe+atisnigdhe vā &amp;bheṣajamavacāritamaprāptaṃ vātavarca udīrayati vegāghātena vā, tadā pravāhikā bhavati; tatra savātaṃ sadāhaṃ saśūlaṃ guru picchilaṃ śvetaṃ kṛṣṇaṃ saraktaṃ vā bhṛśaṃ pravāhamāṇaḥ kaphamupaviśati; tāṃ parisrāvavidhānenopacaret// </l>
                    <l xml:id="Su.4.34.19">[Su.4.34.19] yastūrdhvamadho vā bheṣajavegaṃ pravṛttamajñatvādvinihanti tasyopasaraṇaṃ hṛdi kurvanti doṣāḥ, tatra pradhānamarmasantāpādvedanābhiratyarthaṃ pīḍyamāno dantān kiṭakiṭāyate &amp;udgatākṣo jihvāṃ svādati pratāmyatyacetāśca bhavati, taṃ parivarjayanti mūrkhāḥ; tamabhyajya dhānyasvedena svedayet, yaṣṭimadhukasiddhena ca tailenānuvāsayet, śirovirecanaṃ cāsmai tīkṣṇaṃ vidadhyāt, tato yaṣṭimadhukamiśreṇa taṇḍulāmbunā chardayet, yathādoṣocchrāyeṇa cainaṃ bastibhirupācaret// </l>
                    <l xml:id="Su.4.34.20">[Su.4.34.20] yastūrdhvamadho vā pravṛttadoṣaḥ śītāgāramudakamanilamanyadvā seveta, tasya doṣāḥ srotaḥsvavalīyamānā &amp;ghānībhāvamāpannā vātamūtraśakṛdgrahamāpādya vibadhyante&amp;, tasyāṭopo dāho jvaro vedanāśca tīvrā bhavanti; tamāśu vāmayitvā prāptakālāṃ kriyāṃ kurvīta; adhobhāge tvadhobhāgadoṣaharadravyaṃ saindhavāmlamūtrasaṃsṛṣṭaṃ virecanāya pāyayet, āsthāpanamanuvāsanaṃ ca yathādoṣaṃ vidadhyāt, yathādoṣamāhārakramaṃ ca; ubhayatobhāge tūpadravaviśeṣān yathāsvaṃ pratikurvīta// </l>
                    <l xml:id="Su.4.34.21">[Su.4.34.21] yā tu virecane gudaparikartikā tadvamane kaṇṭhakṣaṇanaṃ, yadadhaḥ parisravaṇaṃ sa ūrdhvabhāge śleṣmaprasekaḥ, yā tvadhāḥ pravāhikā sā tūrdhvaṃ śuṣkodgārā iti// </l>
                    <l xml:id="Su.4.34.22">[Su.4.34.22] bhavati cātra yāstvetā vyāpadaḥ proktā daśa pañca ca tattvataḥ/ etā virekātiyogaduryogāyogajāḥ smṛtāḥ// iti suśrutasaṃhitāyāṃ cikitsāsthāne vamanavirecanavyāpaccikitsitaṃ nāma catustriṃśo+adhyāyaḥ//34// </l>
                </div>
                <div n="35" type="adhyāyaḥ" xml:id="suśrutasaṃhitā-body-div-4-div-35">
                    <head xml:id="suśrutasaṃhitā-body-div-4-div-35-head">pañcatriṃśattamo+adhyāyaḥ/</head>
                    <l xml:id="Su.4.35.1">[Su.4.35.1] athāto netrabastipramāṇapravibhāgacikitsitaṃ vyākhyāsyāmaḥ// </l>
                    <l xml:id="Su.4.35.2">[Su.4.35.2] yathovāca bhagavān dhanvantariḥ// </l>
                    <l xml:id="Su.4.35.3">[Su.4.35.3] tatra snehādīnāṃ karmaṇāṃ bastikarma pradhānatamamāhurācāryāḥ/ kasmāt anekakarmakaratvādbasteḥ; iha khalu bastirnānāvidhadravyasaṃyogāddoṣāṇāṃ saṃśodhanasaṃśamanasaṃgrahaṇāni karoti, kṣīṇaśukraṃ vājīkaroti, kṛśaṃ bṛṃhayati, sthūlaṃ karśayati, cakṣuḥ prīṇayati, valīpalitamapahanti, vayaḥ sthāpayati// </l>
                    <l xml:id="Su.4.35.4">[Su.4.35.4] śarīropacayaṃ varṇaṃ balamārogyamāyuṣaḥ/ kurute parivṛddhiṃ ca bastiḥ samyagupāsitaḥ// </l>
                    <l xml:id="Su.4.35.5">[Su.4.35.5] tathā jvarātīsāratimirapratiśyāyaśirorogādhimanthārditākṣepakapakṣāghātaikāṅgasarvāṅgarogādhmānodarayoniśūlaśarkarāśūlavṛddhyupadaṃśānāhamūtrakṛcchragulmavātaśoṇitavātamūtrapurīṣodāvartaśukrārtavastanyanāśahṛddhanumanyāgrahaśarkarāśmarīmūḍhagarbhaprabhṛtiṣu&amp; cāsyarthamupayujyate// </l>
                    <l xml:id="Su.4.35.6">[Su.4.35.6] bhavati cātra bastirvāte ca pitte ca kaphe rakte ca śasyate/ saṃsarge sannipāte ca bastireva hitaḥ sadā// </l>
                    <l xml:id="Su.4.35.7">[Su.4.35.7] tatra sāṃvatsarikāṣṭadviraṣṭavarṣāṇāṃ ṣaḍaṣṭadaśāṅgulapramāṇāni kaniṣṭhikānāmikāmadhyamāṅgulipariṇāhānyagre+adhyardhāṅguladvyaṅgulārdhatṛtīyāṅgulasanniviṣṭakarṇikāni kaṅkaśyenabarhiṇapakṣanāḍītulyapraveśāni mudgamāṣakalāyamātrasrotāṃsi vidadhyānnetrāṇi/ teṣu cāsthāpanadravyapramāṇamāturahastasaṃmitena prasṛtena saṃmitau prasṛtau dvau catvāro+aṣṭau ca vidheyāḥ// </l>
                    <l xml:id="Su.4.35.8">[Su.4.35.8] varṣāntareṣu&amp; netrāṇāṃ bastimānasya caiva hi/ vayobalaśarīrāṇi samīkṣyotkarṣayedvidhim&amp;// </l>
                    <l xml:id="Su.4.35.9">[Su.4.35.9] pañcaviṃśaterūrdhvaṃ dvādaśāṅgulaṃ, mūle+aṅguṣṭhodaraparīṇāham, agre kaniṣṭhikodaraparīṇāham, agre tryaṅgulasanniviṣṭakarṇikaṃ, gṛdhrapakṣanāḍīṃtulyapraveśaṃ, kolāsthimātrachidraṃ, klinnakalāyamātrachidramityeke; sarvāṇi mūle bastinibandhanārthaṃ dvikarṇikāni/ āsthāpanadravyapraṇāṇaṃ tu vihitaṃ dvādaśaprasṛtāḥ/ saptatestūrdhvaṃ netrapramāṇametadeva, dravyapramāṇaṃ tu dviraṣṭavarṣavat// </l>
                    <l xml:id="Su.4.35.10">[Su.4.35.10] mṛdurbastiḥ prayoktavyo viśeṣādbālavṛddhayoḥ/ tayostīkṣṇaḥ prayuktastu bastirhiṃsyād balāyuṣī// </l>
                    <l xml:id="Su.4.35.11">[Su.4.35.11] (&amp;vraṇanetramaṣṭāṅgulaṃ mudgavāhisrotaḥ; vraṇamavekṣya yathāsvaṃ snehakaṣāye vidadhīta//) </l>
                    <l xml:id="Su.4.35.12">[Su.4.35.12] tatra netrāṇi suvarṇarajatatāmrāyorītidantaśṛṅgamaṇitarusāramayāni ślakṣṇāni dṛḍhāni gopucchākṛtīnyṛjūni guṭikāmukhāni ca// </l>
                    <l xml:id="Su.4.35.13">[Su.4.35.13] bastayaśca &amp;bandhyā mṛdavo nātivahalā dṛḍhāḥ pramāṇavanto gomahiṣavarāhājorabhrāṇām// </l>
                    <l xml:id="Su.4.35.14">[Su.4.35.14] netrālābhe hitā nāḍī nalavaṃśāsthisaṃbhavā/ bastyalābhe hitaṃ carma sūkṣmaṃ vā tāntavaṃ ghanam// </l>
                    <l xml:id="Su.4.35.15">[Su.4.35.15] bastiṃ nirupadigdhaṃ tu śuddhaṃ suparimārjitam/ mṛdvanuddhatahīnaṃ ca muhuḥ snehavimarditam// </l>
                    <l xml:id="Su.4.35.16">[Su.4.35.16] netrāmūle pratiṣṭhāpya nyubjaṃ tu vivṛtānanam/ baddhvā lohena taptena carmasrotasi nirdahet// </l>
                    <l xml:id="Su.4.35.17">[Su.4.35.17] parivartya tato bastiṃ baddhvā guptaṃ nidhāpayet/ āsthāpanaṃ ca tailaṃ ca yathāvattena dāpayet// </l>
                    <l xml:id="Su.4.35.18">[Su.4.35.18] tatra dvividho bastiḥ nairūhikaḥ, snaihikaśca/ āsthāpanaṃ, nirūha ityanarthāntaraṃ; tasya vikalpo mādhutailikaḥ; tasya prayāyaśabdo yāpano, yuktarathaḥ, siddhabastiriti/ sa doṣanirharaṇāccharīranīrohaṇādvā nirūhaḥ, bayaḥsthāpanādāyuḥsthāpanādvā āsthāpanam/ mādhutailikavidhānaṃ ca nirūhopakramacikitsite vakṣyāmaḥ/ yathāpramāṇaguṇavihitaḥ&amp; snehabastivikalpo+anuvāsanaḥ pādāva(pādāpa)kṛṣṭaḥ/ anuvasannapi na duṣyatyanudivasaṃ vā dīyata ityanuvāsanaḥ/ tasyāpi vikalpo+&amp;ardhārdhamātrāvakṛṣṭo+aparihāryo mātrābastiriti// </l>
                    <l xml:id="Su.4.35.19">[Su.4.35.19] nirūhaḥ śodhano lekhī snaihiko bṛṃhaṇo mataḥ/ nirūhaśodhitānmārgān samyak sneho+anugacchati/ apetasarvadoṣāsu nāḍīṣviva vahajjalam// </l>
                    <l xml:id="Su.4.35.20">[Su.4.35.20] sarvadoṣaharaścāsau śarīrasya ca jīvanaḥ/ tasmādviśuddhadehasya snehabastirvidhīyate// </l>
                    <l xml:id="Su.4.35.21">[Su.4.35.21] tatronmādabhayaśokapipāsārocakājīrṇārśaḥpāṇḍurogabhramamadamūrcchācchardikuṣṭhamehodarasthaulyaśvāsakāsakaṇṭhaśoṣaśophopasṛṣṭakṣatakṣīṇacatustrimāsagarbhiṇīdurbalāgnyasahā bālavṛddhau ca vātarogādṛte kṣīṇā nānuvāsyā nāsthāpayitavyāḥ// </l>
                    <l xml:id="Su.4.35.22">[Su.4.35.22] udarī ca pramehī ca kuṣṭhī sthūlaśca mānavaḥ/ avaśyaṃ sthāpanīyāste nānuvāsyāḥ kathañcana// </l>
                    <l xml:id="Su.4.35.23">[Su.4.35.23] asādhyatā vikārāṇāṃ syādeṣāmanuvāsanāt/ asādhyatve+api bhūyiṣṭhaṃ gātrāṇāṃ sadanaṃ bhavet// </l>
                    <l xml:id="Su.4.35.24">[Su.4.35.24] pakvāśaye tathā śroṇyāṃ nābhyadhastācca sarvataḥ/ samyakpraṇihito bastiḥ sthāneṣveteṣu tiṣṭhati// </l>
                    <l xml:id="Su.4.35.25">[Su.4.35.25] pakvāśayādbastivīryaṃ khairdehamanusarpati/ vṛkṣamūle niṣiktānāmapāṃ vīryamiva drumam// </l>
                    <l xml:id="Su.4.35.26">[Su.4.35.26] sa cāpi sahasā bastiḥ kevalaḥ samalo+api vā/ pratyeti vīryaṃ tvanilairapānādyairvinīyate// </l>
                    <l xml:id="Su.4.35.27">[Su.4.35.27] vīryeṇa bastirādatte doṣānāpādamastakāt(n)/ pakvāśayastho+ambarago bhūmerarko rasāniva// </l>
                    <l xml:id="Su.4.35.28">[Su.4.35.28] sa kaṭīpṛṣṭhakoṣṭhasthān vīryeṇāloḍya saṃcayān/ utkhātamūlān harati doṣāṇāṃ sādhuyojitaḥ// </l>
                    <l xml:id="Su.4.35.29">[Su.4.35.29] doṣatrayasya yasmācca prakope vāyurīśvaraḥ/ tasmāttasyātivṛddhasya śarīramabhinighnataḥ// </l>
                    <l xml:id="Su.4.35.30">[Su.4.35.30] vāyorviṣahate vegaṃ nānyā basterṛte kriyā/ pavanāviddhatoyasya velā vegamivodadheḥ// </l>
                    <l xml:id="Su.4.35.31">[Su.4.35.31] śarīropacayaṃ varṇaṃ balamārogyamāyuṣaḥ/ kurute parivṛddhiṃ ca bastiḥ samyagupāsitaḥ// </l>
                    <l xml:id="Su.4.35.32">[Su.4.35.32] ata ūrdhvaṃ vyāpado vakṣyāmaḥ/ tatra netraṃ vicalitaṃ, vivartitaṃ, pārśvāvapīḍitam, atyutkṣiptam, avasannaṃ, tiryakprakṣiptamiti ṣaṭ praṇidhānadoṣāḥ; atisthūlaṃ, karkaśam, avanataṃ, &amp;aṇubhinnaṃ, sannikṛṣṭaviprakṛṣṭakarṇikaṃ, sūkṣmāticchidram, atidīrgham, &amp;atihrasvam, asrimadityekādaśa netradoṣāḥ; bahalatā, alpatā, &amp;sacchidratā, prastīrṇatā, durbaddhateti pañca bastidoṣāḥ; atipīḍitatā, śithilapīḍitatā, bhūyo bhūyo+avapīḍanaṃ, kālātikrama iti catvāraḥ pīḍanadoṣāḥ; āmatā, hīnatā, atimātratā, atiśītatā, atyuṣṇatā, atitīkṣṇatā, atimṛdutā, atisnigdhatā, atirūkṣatā, atisāndratā, atidravatā, ityekādaśa dravyadoṣāḥ; avākśīrṣocchīrṣanyubjottānasaṅkucitadehasthitadakṣiṇapārśvaśāyinaḥ pradānamiti sapta śayyādoṣāḥ; evametāścatuścatvāriṃśadvyāpado vaidyanimittāḥ/ āturanimittāḥ pañcadaśa āturopadravacikitsite vakṣyante/ snehastvaṣṭabhiḥ kāraṇaiḥ pratihato na pratyāgacchati tribhirdoṣaiḥ, aśanābhibhūto, malavyāmiśro, dūrānupraviṣṭo, asvinnasya, anuṣṇo, alpambhuktavato, alpaśceti vaidyāturanimittā bhavanti/ ayogastūbhayoḥ, ādhmānaṃ, parikartikā, parisrāvaḥ, pravāhikā, hṛdayopasaraṇam, aṅgapragraho, atiyogo, jīvādānamiti nava vyāpado vaidyanimittā bhavanti// </l>
                    <l xml:id="Su.4.35.33">[Su.4.35.33] bhavati cātra ṣaṭsaptatiḥ samāsena vyāpadaḥ parikīrtitāḥ/ tāsāṃ vakṣyāmi vijñānaṃ siddhiṃ ca tadanantaram// iti suśrutasaṃhitāyāṃ cikitsāsthāne netrabastipramāṇapravibhāgacikitstitaṃ nāma pañcatriṃśo+adhyāyaḥ//35// </l>
                </div>
                <div n="36" type="adhyāyaḥ" xml:id="suśrutasaṃhitā-body-div-4-div-36">
                    <head xml:id="suśrutasaṃhitā-body-div-4-div-36-head">ṣaṭtriṃśattamo+adhyāyaḥ/</head>
                    <l xml:id="Su.4.36.1">[Su.4.36.1] athāto netrabastivyāpaccikitsitaṃ vyākhyāsyāmaḥ// </l>
                    <l xml:id="Su.4.36.2">[Su.4.36.2] yathovāca bhagavān dhanvantariḥ// </l>
                    <l xml:id="Su.4.36.3">[Su.4.36.3] atha netre vicalite tathā caiva vivartite/ gude kṣataṃ rujā vā syāttatra sadyaḥkṣatakriyāḥ// </l>
                    <l xml:id="Su.4.36.4">[Su.4.36.4] atyutkṣipte+avasanne ca netre pāyau bhavedrujā/ vidhiratrāpi pittaghnaḥ kāryaḥ snehaiśca secanam// </l>
                    <l xml:id="Su.4.36.5">[Su.4.36.5] tiryakpraṇihite netre tathā pārśvāvapīḍite/ mukhasyāvaraṇādbastirna samyak pratipadyate/ ṛju netraṃ vidheyaṃ syāttatra samyagvijānatā// </l>
                    <l xml:id="Su.4.36.6">[Su.4.36.6] atisthūle karkaśe ca netre+astrimati&amp; gharṣaṇāt/ gude bhavet kṣataṃ ruk ca sādhanaṃ tasya pūrvavat// </l>
                    <l xml:id="Su.4.36.7">[Su.4.36.7] &amp;āsannakarṇike netre bhinne+aṇau vā+apyapārthakaḥ/ avaseko bhavedbastestasmāddoṣān vivarjayet// </l>
                    <l xml:id="Su.4.36.8">[Su.4.36.8] prakṛṣṭakarṇike raktaṃ gudamarmaprapīḍanāt/ kṣaratyatrāpi pittaghno vidhirbastiśca picchilaḥ// </l>
                    <l xml:id="Su.4.36.9">[Su.4.36.9] hrasve tvaṇusrotasi ca kleśo bastiśca pūrvavat/ pratyāgacchaṃstataḥ kuryādrogān bastivighātajān// </l>
                    <l xml:id="Su.4.36.10">[Su.4.36.10] dīrghe mahāsrotasi ca jñeyamatyavapīḍavat/ prastīrṇe bahale cāpi bastau durbaddhadoṣavat// </l>
                    <l xml:id="Su.4.36.11">[Su.4.36.11] bastāvalpe+alpatā vā+api dravyasyālpā guṇā matāḥ/ durbaddhe &amp;cāṇubhinne ca vijñeyaṃ bhinnanetravat// </l>
                    <l xml:id="Su.4.36.12">[Su.4.36.12] atiprapīḍito bastiḥ prayātyāmāśayaṃ&amp; tataḥ/ vāterito nāsikābhyāṃ mukhato vā prapadyate// </l>
                    <l xml:id="Su.4.36.13">[Su.4.36.13] tatra tūrṇaṃ galāpīḍaṃ kuryāccāpyavadhūnanam/ śiraḥkāyavirekau ca tīkṣṇau sekāṃśca śītalān// </l>
                    <l xml:id="Su.4.36.14">[Su.4.36.14] śanaiḥ prapīḍito bastiḥ pakvādhānaṃ ca gacchati/ na ca saṃpādayatyarthaṃ tasmādyuktaṃ prapīḍayet// </l>
                    <l xml:id="Su.4.36.15">[Su.4.36.15] bhūyo bhūyo+avapīḍena vāyurantaḥ prapīḍyate/ tenādhmānaṃ rujaścogrā yathāsvaṃ tatra bastayaḥ// </l>
                    <l xml:id="Su.4.36.16">[Su.4.36.16] kālātikramaṇāt kleśo vyādhiścābhipravardhate/ tatra vyādhibalaghnaṃ tu bhūyo bastiṃ nidhāpayet// </l>
                    <l xml:id="Su.4.36.17">[Su.4.36.17] godopadehaśophau tu sneho+apakvaḥ karoti hi/ tatra saṃśodhano bastirhitaṃ cāpi virecanam// </l>
                    <l xml:id="Su.4.36.18">[Su.4.36.18] hīnamātrāvubhau bastī nātikāryakarau matau/ atimātrau tathā++ānāhaklamātīsārakārakau// </l>
                    <l xml:id="Su.4.36.19">[Su.4.36.19] mūrcchāṃ &amp;dāhamatīsāraṃ pittaṃ cātyuṣṇatīkṣṇakau/ mṛduśītāvubhau vātavibandhādhmānakārakau// </l>
                    <l xml:id="Su.4.36.20">[Su.4.36.20] tatra hīnādiṣu hitaḥ pratyanīkaḥ kriyāvidhiḥ/ gudabastyupadehaṃ tu kuryāt sāndro nirūhaṇaḥ// </l>
                    <l xml:id="Su.4.36.21">[Su.4.36.21] pravāhikāṃ vā janayettanuralpaguṇāvahaḥ/ tatra sāndre tanuṃ bastiṃ tanau sāndraṃ ca dāpayet// </l>
                    <l xml:id="Su.4.36.22">[Su.4.36.22] snigdho+atijāḍyakṛdrūkṣaḥ stambhādhmānakṛducyate/ bastiṃ rūkṣamatisnigdhe snigdhaṃ rūkṣe ca dāpayet// </l>
                    <l xml:id="Su.4.36.23">[Su.4.36.23] atipīḍitavaddoṣān viddhi&amp; cāpyavaśīrṣake/ ucchīrṣake samunnāhaṃ bastiḥ kuryācca mehanam// </l>
                    <l xml:id="Su.4.36.24">[Su.4.36.24] tatrottaro hito bastiḥ susvinnasya&amp; sukhāvahaḥ/ nyubjasya bastirnāpnoti pakvādhānaṃ vimārgagaḥ// </l>
                    <l xml:id="Su.4.36.25">[Su.4.36.25] hṛdgudaṃ bādhate cātra vāyuḥ koṣṭhamathāpi ca/ uttānasyāvṛte mārge bastirnāntaḥ prapadyate// </l>
                    <l xml:id="Su.4.36.26">[Su.4.36.26] netrasaṃvejanabhrānto vāyuścāntaḥ prakupyati/ dehe saṅkucite dattaḥ sakthnorapyubhayostathā// </l>
                    <l xml:id="Su.4.36.27">[Su.4.36.27] na samyaganilāviṣṭo bastiḥ pratyeti dehinaḥ/ sthitasya bastirdattastu kṣipramāyātyavāṅmukhaḥ// </l>
                    <l xml:id="Su.4.36.28">[Su.4.36.28] na cāśayaṃ tarpayati tasmānnārthakaro hi saḥ/ nāpnoti bastirdattastu kṛtsnaṃ pakvāśayaṃ punaḥ// </l>
                    <l xml:id="Su.4.36.29">[Su.4.36.29] dakṣiṇāśritapārśvasya vāmapārśvānugo yataḥ&amp;/ nyubjādīnāṃ pradānaṃ ca basternaiva praśasyate// </l>
                    <l xml:id="Su.4.36.30">[Su.4.36.30] &amp;paścādanilakopo+atra yathāsvaṃ tatra kārayet/ vyāpadaḥ snehabastestu vakṣyante &amp;taccikitsite// </l>
                    <l xml:id="Su.4.36.31">[Su.4.36.31] ayogādyāstu vakṣyāmi vyāpadaḥ sacikitsitāḥ/ anuṣṇo+alpauṣadho hīno bastirnaiti prayojitaḥ// </l>
                    <l xml:id="Su.4.36.32">[Su.4.36.32] viṣṭambhādhmānaśūlaiśca tamayogaṃ pracakṣate/ tatra tīkṣṇo hito bastistīkṣṇaṃ cāpi virecanam// </l>
                    <l xml:id="Su.4.36.33">[Su.4.36.33] saśeṣānne+athavā bhukte bahudoṣe ca yojitaḥ/ atyāśitasyātibahurbastirmandoṣṇa eva ca// </l>
                    <l xml:id="Su.4.36.34">[Su.4.36.34] anuṣṇalavaṇasneho hyatimātro+athavā punaḥ/ tathā bahupurīṣaṃ ca kṣipramādhmāpayennaram// </l>
                    <l xml:id="Su.4.36.35">[Su.4.36.35] hṛtkaṭīpārśvapṛṣṭheṣu śūlaṃ tatrātidāruṇam/ tatra tīkṣṇataro bastirhitaṃ cāpyanuvāsanam// </l>
                    <l xml:id="Su.4.36.36">[Su.4.36.36] atitīkṣṇotilavaṇo rūkṣo bastiḥ prayojitaḥ/ sapittaṃ kopayedvāyuṃ kuryācca parikartikām// </l>
                    <l xml:id="Su.4.36.37">[Su.4.36.37] nābhibastigudaṃ tatra chinattīvātidehinaḥ/ picchābastirhitastasya snehaśca madhuraiḥ śṛtaḥ// </l>
                    <l xml:id="Su.4.36.38">[Su.4.36.38] atyamlalavaṇastīkṣṇaḥ parisrāvāya kalpate/ daurbalyamaṅgasādaśca jāyate tatra dehinaḥ// </l>
                    <l xml:id="Su.4.36.39">[Su.4.36.39] parisravettataḥ pittaṃ dāhaṃ sañjanayedgude/ picchābastirhitastatra bastiḥ kṣīraghṛtena ca// </l>
                    <l xml:id="Su.4.36.40">[Su.4.36.40] pravāhikā bhavettīkṣṇānnirūhāt sānuvāsanāt/ sadāhaśūlaṃ kṛcchreṇa kaphāsṛgupaveśyate// </l>
                    <l xml:id="Su.4.36.41">[Su.4.36.41] picchābastirhitastatra payasā caiva bhojanam/ sarpirmadhurakaiḥ siddhaṃ tailaṃ cāpyanuvāsanam// </l>
                    <l xml:id="Su.4.36.42">[Su.4.36.42] atitīkṣṇo nirūho vā savāte cānuvāsanaḥ/ hṛdayasyopasaraṇaṃ kurute vā savāte cānuvāsanaḥ// </l>
                    <l xml:id="Su.4.36.43">[Su.4.36.43] doṣaistatra rujastāstā mado mūrcchā+aṅgagauravam/ sarvadoṣaharaṃ bastiṃ śodhanaṃ tatra dāpayet// </l>
                    <l xml:id="Su.4.36.44">[Su.4.36.44] rūksasya bahuvātasya tathā duḥśāyitasya ca/ bastiraṅgagrahaṃ kuryādrūkso mṛdvalpabheṣajaḥ// </l>
                    <l xml:id="Su.4.36.45">[Su.4.36.45] tatrāṅgasādaḥ prastambho jṛmbhodveṣṭanavepakāḥ/ parvabhedaśca tatreṣṭāḥ svedābhyañjanabastayaḥ// </l>
                    <l xml:id="Su.4.36.46">[Su.4.36.46] atyuṣṇatīkṣṇo+atibahurdatto+atisveditasya ca/ alpadoṣasya vā bastiratiyogāya kalpate// </l>
                    <l xml:id="Su.4.36.47">[Su.4.36.47] virecanātiyogena samānaṃ tasya lakṣaṇam/ picchābastiprayogaśca tatra śītaḥ sukhāvahaḥ// </l>
                    <l xml:id="Su.4.36.48">[Su.4.36.48] atiyogāt paraṃ yatra jīvādānaṃ viriktavat/ deyastatra hitaścāpsu picchābastiḥ saśoṇitaḥ// </l>
                    <l xml:id="Su.4.36.49">[Su.4.36.49] navaitā vyāpado yāstu nirūhaṃ pratyudāhṛtāḥ/ snehabastiṣvapi hi tā vijñeyāḥ kuśalairiha// </l>
                    <l xml:id="Su.4.36.50">[Su.4.36.50] ityuktā vyāpadaḥ sarvāḥ salakṣaṇacikitsitāḥ/ bhiṣajā ca tathā kāryaṃ yathaitā na bhavanti hi// </l>
                    <l xml:id="Su.4.36.51">[Su.4.36.51] paksādvireko vāntasya &amp;tataścāpi nirūhaṇam/ sadyo nirūḍho+anuvāsyaḥ saptarātrādvirecitaḥ// iti suśrutasaṃhitāyāṃ cikitsāsthāne netrabastivyāpaccikitsitaṃ nāma ṣaṭtriṃśo+adhyāyaḥ//36// </l>
                </div>
                <div n="37" type="adhyāyaḥ" xml:id="suśrutasaṃhitā-body-div-4-div-37">
                    <head xml:id="suśrutasaṃhitā-body-div-4-div-37-head">saptatriṃśattamo+adhyāyaḥ/</head>
                    <l xml:id="Su.4.37.1">[Su.4.37.1] athāto+anuvāsanottarabasticikitsitaṃ vyākhyāsyāmaḥ// </l>
                    <l xml:id="Su.4.37.2">[Su.4.37.2] yathovāca bhagavān dhanvantariḥ// </l>
                    <l xml:id="Su.4.37.3">[Su.4.37.3] virecanāt saptarātre gate jātabalāya vai/ kṛtānnāyānuvāsyāya samyagdeyo+anuvāsanaḥ// </l>
                    <l xml:id="Su.4.37.4">[Su.4.37.4] yathāvayo nirūhāṇāṃ yā mātrāḥ parikīrtitāḥ/ pādāvakṛṣṭāstāḥ kāryāḥ snehabastiṣu dehinām// </l>
                    <l xml:id="Su.4.37.5">[Su.4.37.5] utsṛṣṭānilaviṇmūtre nare bastiṃ vidhāpayet/ etairhi vihataḥ sneho naivāntaḥ pratipadyate// </l>
                    <l xml:id="Su.4.37.6">[Su.4.37.6] snehavastirvidheyastu nāviśuddhasya dehinaḥ/ snehavīryaṃ tathā datte dehaṃ cānuvisarpati// </l>
                    <l xml:id="Su.4.37.7">[Su.4.37.7] ata ūrdhvaṃ pravakṣyāmi tailānīha yathākramam/ pānānvāsananasyeṣu yāni hanyurgadān bahūn// </l>
                    <l xml:id="Su.4.37.8">[Su.4.37.8] śaṭīpuṣkarakṛpṇāhvāmadanāmaradārubhiḥ/ śatāhvākuṣṭhayaṣṭyāhvavacābilvahutāśanaiḥ// </l>
                    <l xml:id="Su.4.37.9">[Su.4.37.9] supiṣṭairdviguṇakṣīraṃ tailaṃ toyacaturguṇam/ paktvā bastau vidhātavyaṃ mūḍhavātānulomanam// </l>
                    <l xml:id="Su.4.37.10">[Su.4.37.10] arśāṃsi grahaṇīdoṣamānāhaṃ viṣamajvaram/ kaṭhyūrupṛṣṭhakoṣṭhasthān vātarogāṃśca nāśayet// </l>
                    <l xml:id="Su.4.37.11">[Su.4.37.11] vacāpuṣkarakuṣṭhailāmadanāmarasindhujaiḥ/ kākolīdvayayaṣṭyāhvamedāyugmanarādhipaiḥ// </l>
                    <l xml:id="Su.4.37.12">[Su.4.37.12] pāṭhājīvakajīvantībhārgīcandanakaṭophalaiḥ/ saralāgurubilvāmbuvājigandhāgnivṛddhibhiḥ// </l>
                    <l xml:id="Su.4.37.13">[Su.4.37.13] viḍaṅgāragvadhaśyāmātrivṛnmāgadhikardhibhiḥ/ piṣṭaistailaṃ pacet kṣīrapañcamūlarasānvitam// </l>
                    <l xml:id="Su.4.37.14">[Su.4.37.14] gulmānāhāgniṣaṅgārśograhaṇīmūtrasaṅginām/ anvāsasnavidhau yuktaṃ śasyate+anilarogiṇām// </l>
                    <l xml:id="Su.4.37.15">[Su.4.37.15] citrakātiviṣāpāṭhādantībilvavacāmipaiḥ/ saralāṃśumatīrāsnānīlinīcaturaṅgulaiḥ// </l>
                    <l xml:id="Su.4.37.16">[Su.4.37.16] cavyājamodakākolīmedāyugmasuradrumaiḥ/ jīvakarṣabhavarṣābhūvastagandhāśatāhvayaiḥ// </l>
                    <l xml:id="Su.4.37.17">[Su.4.37.17] reṇvaśvagandhāmañjiṣṭhāśaṭīpuṣkarataskaraiḥ/ sakṣīraṃ vipacettailaṃ mārutāmayanāśanam// </l>
                    <l xml:id="Su.4.37.18">[Su.4.37.18] gṛdhrasīkhañjakubjāṭhyamūtrodāvartarogiṇām/ śasyate+alpabalāgnīnāṃ bastāvāśu niyojitam// </l>
                    <l xml:id="Su.4.37.19">[Su.4.37.19] bhūtikairaṇḍavarṣābhūrāsnāvṛṣakarohiṣaiḥ/ daśamūlasahābhārgīṣaḍgranthāmaradārubhiḥ// </l>
                    <l xml:id="Su.4.37.20">[Su.4.37.20] balānāgabalāmūrvāvājigandhāmṛtādvayaiḥ/ sahācaravarīviśvākākanāsāvidāribhiḥ// </l>
                    <l xml:id="Su.4.37.21">[Su.4.37.21] yavamāṣātasīkolakulatthaiḥ kvathitaiḥ śṛtam/ jīvanīyapratīvāpaṃ tailaṃ kṣīracaturguṇam/ </l>
                    <l xml:id="Su.4.37.22">[Su.4.37.22] jaṅghorutrikapārśvāṃsabāhumanyāśiraḥsthitān/ hanyādvātavikārāṃstu bastiyogairniṣevitam// </l>
                    <l xml:id="Su.4.37.23">[Su.4.37.23] jīvantyatibalāmedākākolīdvayajīvakaiḥ/ ṛṣabhātiviṣākṛṣṇākākanāsāvacāmaraiḥ// </l>
                    <l xml:id="Su.4.37.24">[Su.4.37.24] rāsnāmadanayaṣṭyāhvasaralābhīrucandanaiḥ/ svayaṅguptāśaṭīśṛṅgīkalasīsārivādvayaiḥ// </l>
                    <l xml:id="Su.4.37.25">[Su.4.37.25] piṣṭaistailaghṛtaṃ pakvaṃ kṣīreṇāṣṭaguṇena tu/ taccānuvāsane deyaṃ śukrāgnibalavardhanam// </l>
                    <l xml:id="Su.4.37.26">[Su.4.37.26] bṛṃhaṇaṃ vātapittaghnaṃ gulmānāhaharaṃ param/ nasye pāne ca saṃyuktamūrdhvajatrugadāpaham// </l>
                    <l xml:id="Su.4.37.27">[Su.4.37.27] madhukośīrakāśmaryakaṭukotpalacandanaiḥ/ śyāmāpadmakajīmūtaśakrāhvātiviṣāmbubhiḥ// </l>
                    <l xml:id="Su.4.37.28">[Su.4.37.28] tailapādaṃ pacet sarpiḥ payasā+aṣṭaguṇena ca/ nyagrodhādigaṇakvāthayuktaṃ bastiṣu yojitam// </l>
                    <l xml:id="Su.4.37.29">[Su.4.37.29] dāhāsṛgdaravīsarpavātaśoṇitavidradhīn/ pittaraktajvarādyāṃśca hanyāt pittakṛtān gadān// </l>
                    <l xml:id="Su.4.37.30">[Su.4.37.30] mṛṇālotpalaśālūkasārivādvayakeśaraiḥ/ candanadvayabhūnimbapadmabījakaserukaiḥ// </l>
                    <l xml:id="Su.4.37.31">[Su.4.37.31] paṭolakaṭukāraktāgundrāparpaṭavāsakaiḥ/ piṣṭaistailaghṛtaṃ&amp; pakvaṃ tṛṇamūlarasena ca// </l>
                    <l xml:id="Su.4.37.32">[Su.4.37.32] kṣīradviguṇasṃyuktaṃ bastikarmaṇi yojitam/ nasye+abhyañjanapāne vā hanyāt pittagadān bahūn// </l>
                    <l xml:id="Su.4.37.33">[Su.4.37.33] triphalātiviṣāmūrvātrivṛccitrakavāsakaiḥ/ nimbāragvadhaṣaṭgranthāsaptaparṇaniśādvayaiḥ// </l>
                    <l xml:id="Su.4.37.34">[Su.4.37.34] guḍūcīndrasurākṛṣṇākuṣṭhasarṣapanāgaraiḥ/ tailamebhiḥ samaiḥ pakvaṃ surasādirasāplutam// </l>
                    <l xml:id="Su.4.37.35">[Su.4.37.35] pānābhyañjanagaṇḍūṣanasyabastiṣu yojitam/ sthūlatālasyakaṇḍvādīn jayetkaphakṛtān gadān// </l>
                    <l xml:id="Su.4.37.36">[Su.4.37.36] pāṭhājamodāśārṅgeṣṭāpippalīdvayanāgaraiḥ/ saralāgurukālīyabhārgīcavyāmaradrumaiḥ// </l>
                    <l xml:id="Su.4.37.37">[Su.4.37.37] maricailābhayākaṭvīśaṭīgranthikakaṭphalaiḥ/ tailameraṇḍatailaṃ vā pakvamebhiḥ &amp;samāyutam// </l>
                    <l xml:id="Su.4.37.38">[Su.4.37.38] vallīkaṇṭakamūlābhyāṃ kvāthena dviguṇena ca/ hanyādanvāsanairdattaṃ sarvān kaphakṛtān gadān// </l>
                    <l xml:id="Su.4.37.39">[Su.4.37.39] viḍaṅgodīcyasindhūtthaśaṭīpuṣkaracitrakaiḥ/ kaṭphalātiviṣābhārgīvacākuṣṭhasurāhvayaiḥ// </l>
                    <l xml:id="Su.4.37.40">[Su.4.37.40] medāmadanayaṣṭyāhvaśyāmāniculanāgaraiḥ/ śatāhvānīlinīrāsnākalasīvṛṣareṇubhiḥ// </l>
                    <l xml:id="Su.4.37.41">[Su.4.37.41] bilvājamodakṛṣṇāhvādantīcavyanarādhipaiḥ/ tailameraṇḍatailaṃ vā muṣkakādirasāplutam// </l>
                    <l xml:id="Su.4.37.42">[Su.4.37.42] plīhodāvartavātāsṛggulmānāhakaphāmayān/ pramehaśarkarārśāṃsi hanyādāśvanuvāsanaiḥ// </l>
                    <l xml:id="Su.4.37.43">[Su.4.37.43] aśuddhamapi vātena kevalenātipīḍitam/ ahorātrasya kāleṣu sarveṣvevānuvāsayet// </l>
                    <l xml:id="Su.4.37.44">[Su.4.37.44] rūkṣasya bahūvātasya dvau trīnapyanuvāsanān/ dattvā snigdhatanuṃ jñātvā tataḥ paścānnirūhayet// </l>
                    <l xml:id="Su.4.37.45">[Su.4.37.45] asnigdhamapi vātena kevalenātipīḍitam/ snehapragāḍhairmatimānnirūhaiḥ samupācaret// </l>
                    <l xml:id="Su.4.37.46">[Su.4.37.46] atha samyaṅgirūḍhaṃ tu vātādiṣvanuvāsayet/ bilvayaṣṭyāhvamadanaphalatailairyathākramam// </l>
                    <l xml:id="Su.4.37.47">[Su.4.37.47] rātrau bastiṃ na dadyāttu doṣotkleśo hi rātrijaḥ/ snehavīryayutaḥ kuryādādhmānaṃ gauravaṃ jvaram// </l>
                    <l xml:id="Su.4.37.48">[Su.4.37.48] ahni sthānasthite doṣe vahnau cānnarasānvite/ sphuṭasrotomukhe dehe snehaujaḥ parisarpati// </l>
                    <l xml:id="Su.4.37.49">[Su.4.37.49] pitte+adhike kaphe kṣīṇe rūkṣe vātarugardite/ nare rātrau tu dātavyaṃ kāle coṣṇe+anuvāsanam// </l>
                    <l xml:id="Su.4.37.50">[Su.4.37.50] uṣṇe pittādhike vā+api divā dāhādayo gadāḥ/ saṃbhavanti &amp;yatastasmāt pradoṣe yojayedbhiṣak// </l>
                    <l xml:id="Su.4.37.51">[Su.4.37.51] śīte vasante ca divā grīṣmaprāvṛṅghanātyaye/ snehyo dinānte pānoktān doṣān parijihīrṣatā// </l>
                    <l xml:id="Su.4.37.52">[Su.4.37.52] ahorātrasya kāleṣu sarveṣvevānilādhikam/ tīvrāyāṃ ruji jīrṇānnaṃ bhojayitvā+anuvāsayet// </l>
                    <l xml:id="Su.4.37.53">[Su.4.37.53] na cābhuktavataḥ snehaḥ praṇidheyaḥ kathañcana/ śuddhatvācchūnyakoṣṭhasya sneha ūrdhvaṃ samutpatet// </l>
                    <l xml:id="Su.4.37.54">[Su.4.37.54] sadā+anuvāsayeccāpi bhojayitvā++ārdrapāṇinam/ jvaraṃ vidagdhabhuktasya kuryāt snehaḥ prayojitaḥ// </l>
                    <l xml:id="Su.4.37.55">[Su.4.37.55] na cātisnigdhamaśanaṃ bhojayitvā+anuvāsayet/ madaṃ mūrcchāṃ ca janayed dvidhā snehaḥ prayojitaḥ// </l>
                    <l xml:id="Su.4.37.56">[Su.4.37.56] rūkṣaṃ bhuktavato hyannaṃ balaṃ varṇaṃ ca hāpayet/ yuktasnehamato jantuṃ bhojayitvā+anuvāsayet// </l>
                    <l xml:id="Su.4.37.57">[Su.4.37.57] yūṣakṣīrarasaistasmādyathāvyādhi samīkṣya vā/ yathocitāt pādahīnaṃ bhojayitvā+anuvāsayet// </l>
                    <l xml:id="Su.4.37.58">[Su.4.37.58] athānuvāsyaṃ svabhyaktamuṣṇāmbusveditaṃ śanaiḥ/ bhojayitvā yathāśāstraṃ kṛtacaṅkramṇaṃ tataḥ// </l>
                    <l xml:id="Su.4.37.59">[Su.4.37.59] visṛjya ca śakṛnmūtraṃ yojayet snehabastinā/ praṇidhānavidhānaṃ tu nirūhe saṃpravakṣyate// </l>
                    <l xml:id="Su.4.37.60">[Su.4.37.60] tataḥ praṇihitasneha uttāno vākśataṃ bhavet/ prasāritaiḥ sarvagātraistathā vīryaṃ visarpati// </l>
                    <l xml:id="Su.4.37.61">[Su.4.37.61] tāḍayettalayorenaṃ trīṃstrīn vārāñchanaiḥ śanaiḥ/ sphicoścainaṃ tataḥ śayyāṃ trīn vārānutkṣipettataḥ// </l>
                    <l xml:id="Su.4.37.62">[Su.4.37.62] evaṃ praṇihite bastau mandāyāso+atha mandavāk/ svāstīrṇe śayane kāmamāsītācārike rataḥ// </l>
                    <l xml:id="Su.4.37.63">[Su.4.37.63] sa tu saindhavacūrṇena &amp;śatāhvena ca yojitaḥ/ deyaḥ sukhoṣṇaśca tathā nireti sahasā sukham// </l>
                    <l xml:id="Su.4.37.64">[Su.4.37.64] yasyānuvāsano dattaḥ sakṛdanvakṣamāvrajet/ atyauṣṇyādatitaikṣṇyādvā vāyunā vā prapīḍitaḥ// </l>
                    <l xml:id="Su.4.37.65">[Su.4.37.65] savāto+adhikamātro vā gurutvādvā sabheṣajaḥ/ tasyānyo+alpataro deyo na hi snihyatyatiṣṭhati// </l>
                    <l xml:id="Su.4.37.66">[Su.4.37.66] viṣṭabdhānilaviṇmūtraḥ snehahīne+anuvāsane&amp;/ dāhaklamapravāhārtikaraścātyanuvāsanaḥ// </l>
                    <l xml:id="Su.4.37.67">[Su.4.37.67] sānilaḥ sapurīṣaśca snehaḥ pratyeti yasya tu/ oṣacoṣau vinā śīghraṃ sa samyaganuvāsitaḥ// </l>
                    <l xml:id="Su.4.37.68">[Su.4.37.68] jīrṇānnamatha sāyāhne snehe pratyāgate punaḥ/ laghvannaṃ bhojayet kāmaṃ dīptāgnistu naro yadi// </l>
                    <l xml:id="Su.4.37.69">[Su.4.37.69] prātaruṣṇodakaṃ &amp;deyaṃ dhānyanāgarasādhitam/ tenāsya dīpyate vahnirbhaktākāṅkṣā ca jāyate// </l>
                    <l xml:id="Su.4.37.70">[Su.4.37.70] snehabastikrameṣvevaṃ vidhimāhurmanīṣiṇaḥ/ anena vidhinā ṣaḍ vā sapta vā+aṣṭau navaiva vā// </l>
                    <l xml:id="Su.4.37.71">[Su.4.37.71] vidheyā bastayasteṣāmantarā tu nirūhaṇam/ dattastu prathamo bastiḥ snehayedbastivaṅkṣaṇau// </l>
                    <l xml:id="Su.4.37.72">[Su.4.37.72] samyagdatto dvitīyastu mūrdhasthamanilaṃ jayet/ janayedbalavarṇau ca tṛtīyastu prayojitaḥ// </l>
                    <l xml:id="Su.4.37.73">[Su.4.37.73] rasaṃ caturtho raktaṃ tu pañcamaḥ snehayettathā/ ṣaṣṭhastu snehayenmāṃsaṃ medaḥ saptama eva ca// </l>
                    <l xml:id="Su.4.37.74">[Su.4.37.74] aṣṭamo navamaścāsthi majjānaṃ ca yathākramam/ evaṃ śukragatān doṣān dviguṇaḥ sādhu sādhayet// </l>
                    <l xml:id="Su.4.37.75">[Su.4.37.75] aṣṭādaśāṣṭādaśakān bastīnāṃ yo niṣevate/ yathokena vidhānena parihārakrameṇa ca// </l>
                    <l xml:id="Su.4.37.76">[Su.4.37.76] sa kuñjarabalo+aśvasya javaistulyo+amaraprabhaḥ/ vītapāpmā śrutadharaḥ sahasrāyurnaro bhavet// </l>
                    <l xml:id="Su.4.37.77">[Su.4.37.77] snehabastiṃ nirūhaṃ vā naikamevātiśīlayet/ snehādagnivadhotkleśau nirūhāt pavanādbhayam// </l>
                    <l xml:id="Su.4.37.78">[Su.4.37.78] tasmānnirūḍho+anuvāsyo nirūhyaścānuvāsitaḥ/ naivaṃ pittakaphotkleśau syātāṃ na pavanādbhayam// </l>
                    <l xml:id="Su.4.37.79">[Su.4.37.79] rūkṣāya bahuvātāya snehavastiṃ dine dine/ dadyādvaidyastato+anyeṣāmagnyābādhabhayāttryahāt// </l>
                    <l xml:id="Su.4.37.80">[Su.4.37.80] sneho+alpamātro rūkṣāṇāṃ dīrghakālamanatyayaḥ/ tathā nirūhaḥ snigdhānāmalpamātraḥ praśasyate// </l>
                    <l xml:id="Su.4.37.81">[Su.4.37.81] ata ūrdhvaṃ pravakṣyāmi vyāpadaḥ snehabastijāḥ/ balavanto yadā doṣāḥ koṣṭhe syuranilādayaḥ// </l>
                    <l xml:id="Su.4.37.82">[Su.4.37.82] alpavīryaṃ tadā snehamabhibhūya pṛthagvidhān/ kurvantyupadravān snehaḥ sa cāpi na nivartate// </l>
                    <l xml:id="Su.4.37.83">[Su.4.37.83] tatra vātābhibhūte tu snehe mukhakaṣāyatā/ jṛmbhā vātarujastāstā vepathurviṣamajvaraḥ// </l>
                    <l xml:id="Su.4.37.84">[Su.4.37.84] pittābhibhūte snehe tu mukhasya kaṭutā bhavet/ &amp;dāhastṛṣṇā jvaraḥ svedo netramūtrāṅgapītatā// </l>
                    <l xml:id="Su.4.37.85">[Su.4.37.85] śleṣmābhibhūte snehe tu praseko madhurāsyatā/ gauravaṃ chardirucchvāsaḥ kṛcchrācchītajvaro+aruciḥ// </l>
                    <l xml:id="Su.4.37.86">[Su.4.37.86] tatra doṣābhibhūte tu snehe bastiṃ nidhāpayet/ yathāsvaṃ doṣaśamanānyupayojyāni yāni ca// </l>
                    <l xml:id="Su.4.37.87">[Su.4.37.87] atyāśite+annābhibhavāt sneho naiti yadā tadā/ gururāmāśayaḥ śūlaṃ vāyoścāpratisaṃcaraḥ// </l>
                    <l xml:id="Su.4.37.88">[Su.4.37.88] hṛtpīḍā mukhavairasyṃa śvāso mūrcchā bhramo+aruciḥ/ tatrāpatarpaṇasyānte dīpano vidhiriṣyate// </l>
                    <l xml:id="Su.4.37.89">[Su.4.37.89] aśuddhasya malonmiśraḥ sneho naiti yadā punaḥ/ tadā+aṅgasadanādhmāne śvāsaḥ śūlaṃ ca jāyate// </l>
                    <l xml:id="Su.4.37.90">[Su.4.37.90] pakvāśayagurutvaṃ ca tatra dadyānnirūhaṇam/ tīkṣṇaṃ tīkṣṇauṣadhaireva siddhaṃ cāpyanuvāsanam// </l>
                    <l xml:id="Su.4.37.91">[Su.4.37.91] śuddhasya dūrānusṛte snehe snehasya darśanam/ gātreṣu sarvendriyāṇāmupalepo+avasādanam// </l>
                    <l xml:id="Su.4.37.92">[Su.4.37.92] snehagandhi mukhaṃ cāpi kāsaśvāsāvarocakaḥ/ atipīḍitavattatra siddhirāsthāpanaṃ tathā// </l>
                    <l xml:id="Su.4.37.93">[Su.4.37.93] asvinnasyāviśuddhasya sneho+alpaḥ saṃprayojitaḥ/ śīto mṛduśca nābhyeti tato mandaṃ &amp;pravāhate// </l>
                    <l xml:id="Su.4.37.94">[Su.4.37.94] vibandhagauravādhmānaśūlāḥ pakvāśayaṃ prati/ tatrāsthāpanamevāśu prayojyaṃ sānuvāsanam// </l>
                    <l xml:id="Su.4.37.95">[Su.4.37.95] alpaṃ bhuktavato+alpo hi sneho mandaguṇastathā/ datto naiti klamotkleśau bhṛśaṃ cāratimāvahet// </l>
                    <l xml:id="Su.4.37.96">[Su.4.37.96] tatrāpyāsthāpanaṃ kāryaṃ śodhanīyena bastinā/ (anvāsanaṃ ca snehena śodhanīyena śasyate&amp;)// </l>
                    <l xml:id="Su.4.37.97">[Su.4.37.97] ahorātrādapi snehaḥ pratyāgacchanna duṣyati/ kuryādbastiguṇāṃścāpi jīrṇastvalpaguṇo bhavet// </l>
                    <l xml:id="Su.4.37.98">[Su.4.37.98] yasya nopadravaṃ kuryāt snehabastiraniḥsṛtaḥ/ sarvo+alpo vā++āvṛto raukṣyādupekṣyaḥ sa vijānatā// </l>
                    <l xml:id="Su.4.37.99">[Su.4.37.99] anāyāntaṃ tvahorātrāt snehaṃ saṃśodhanairharet/ snehabastāvanāyāte nānyaḥ sneho vidhīyate// </l>
                    <l xml:id="Su.4.37.100">[Su.4.37.100] ityuktā vyāpadaḥ sarvā salakṣaṇacikitsitāḥ/ basteruttarasaṃjñasya vidhiṃ vakṣyāmyataḥ param// </l>
                    <l xml:id="Su.4.37.101">[Su.4.37.101] caturdaśāṅgulaṃ netramāturāṅgulasaṃmitam/ &amp;mālatīpuṣpavṛntāgraṃ chidraṃ sarṣapanirgamam// </l>
                    <l xml:id="Su.4.37.102">[Su.4.37.102] snehapramāṇaṃ paramaṃ prakuñcaścātra kīrtitaḥ/ pañcaviṃśādadho mātrāṃ vidadhyādbuddhikalpitam// </l>
                    <l xml:id="Su.4.37.103">[Su.4.37.103] niviṣṭakarṇikaṃ madhye nārīṇāṃ caturaṅgule/ mūtrasrotaḥparīṇāhaṃ mudgavāhi daśāṅgulam// </l>
                    <l xml:id="Su.4.37.104">[Su.4.37.104] meḍhrāyāmasamaṃ kecidicchanti khalu tadvidaḥ/ tāsāmapatyamārge tu nidadhyāccaturaṅgulam// </l>
                    <l xml:id="Su.4.37.105">[Su.4.37.105] dvyaṅgulaṃ mūtramārge tu kanyānāṃ tvekamaṅgulam/ vidheyaṃ cāṅgulaṃ tāsāṃ vidhivadvakṣyate yathā// </l>
                    <l xml:id="Su.4.37.106">[Su.4.37.106] snehasya prasṛtaṃ cātra svāṅgulīmūlasaṃmitam/ deyaṃ pramāṇaṃ paramamarvāg buddhivikalpitam// </l>
                    <l xml:id="Su.4.37.107">[Su.4.37.107] aurabhraḥ śaukaro vā+api bastirājaśca pūjitaḥ/ tadalābhe prayuñjīta galacarma tu pakṣiṇām// </l>
                    <l xml:id="Su.4.37.108">[Su.4.37.108] (tasyālābhe dṛteḥ pādo mṛducarma tato+api vā&amp;)/ athāturamupasnigdhaṃ svinnaṃ praśithilāśayam// </l>
                    <l xml:id="Su.4.37.109">[Su.4.37.109] yavāgūṃ saghṛtakṣīrāṃ pītavantaṃ yathābalam/ niṣaṇṇamājānusame pīṭhe sopāśraye samam// </l>
                    <l xml:id="Su.4.37.110">[Su.4.37.110] svabhyaktabastimūrdhānaṃ tailenoṣṇena mānavam/ tataḥ samaṃ sthāpayitvā nālamasya praharṣitam// </l>
                    <l xml:id="Su.4.37.111">[Su.4.37.111] pūrvaṃ śalākayā+anviṣya tato netramanantaram/ śanaiḥ śanairghṛtābhyaktaṃ vidadhyādaṅgulāni ṣaṭ// </l>
                    <l xml:id="Su.4.37.112">[Su.4.37.112] meḍhrayāmasamaṃ kecidicchanti praṇidhānakam/ tato+avapīḍayedbastiṃ śanairnetraṃ ca nirharet// </l>
                    <l xml:id="Su.4.37.113">[Su.4.37.113] tataḥ pratyāgatasnehamaparāhṇe vicakṣaṇaḥ/ bhojayet payasā &amp;mātrāṃ yūṣeṇātha rasena vā// </l>
                    <l xml:id="Su.4.37.114">[Su.4.37.114] anena vidhinā dadyādbastīṃstrīṃścaturo+api vā/ ūrdhvajānvai striyai dadyāduttānāyai vicakṣaṇaḥ// </l>
                    <l xml:id="Su.4.37.115">[Su.4.37.115] samyak prapīḍayedyoniṃ dadyāt sumṛdupīḍitam/ trikarṇikena netreṇa dadyādyonimukhaṃ prati// </l>
                    <l xml:id="Su.4.37.116">[Su.4.37.116] garbhāśayaviśuddhyarthaṃ snehena dviguṇena tu/ &amp;kvāthapramāṇaṃ prasṛtaṃ striyā dviprasṛtaṃ bhavet// </l>
                    <l xml:id="Su.4.37.117">[Su.4.37.117] kanyetarasyāḥ kanyāyāstadvadbastipramāṇakam/ apratyāgacchati bhiṣag bastāvuttarasaṃjñite// </l>
                    <l xml:id="Su.4.37.118">[Su.4.37.118] bhūyo bastiṃ nidadhyāttu saṃyuktaṃ śodhanairgaṇaiḥ/ gude vartiṃ nidadhyādvā śodhanadravyasaṃbhṛtām// </l>
                    <l xml:id="Su.4.37.119">[Su.4.37.119] praveśayedvā matimān bastidvāramathaiṣaṇīm/ pīḍayedvā+apyadho nābherbalenottaramuṣṭinā// </l>
                    <l xml:id="Su.4.37.120">[Su.4.37.120] āragvadhasya patraistu nirguṇḍyāḥ svarasena ca/ kuryādgomūtrapiṣṭeṣu vartīrvā+api sasaindhavāḥ// </l>
                    <l xml:id="Su.4.37.121">[Su.4.37.121] mudgailāsarṣapasamāḥ pravibhajya vayāṃsi tu/ basterāgamanārthāya tā nidadhyāchalākayā// </l>
                    <l xml:id="Su.4.37.122">[Su.4.37.122] āgāradhūmabṛhatīpippalīphalasaindhavaiḥ/ kṛtā vā śuktagomūtrasurāpiṣṭaiḥ sanāgaraiḥ// </l>
                    <l xml:id="Su.4.37.123">[Su.4.37.123] anuvāsanasiddhiṃ ca vīkṣya karma prayojayet/ śarkarāmadhumiśreṇa śītena madhukāmbunā// </l>
                    <l xml:id="Su.4.37.124">[Su.4.37.124] dahyamāne tadā bastau dadyādbastiṃ vicakṣaṇaḥ/ kṣīravṛkṣakaṣāyeṇa payasā śītalena ca// </l>
                    <l xml:id="Su.4.37.125">[Su.4.37.125] śukraṃ duṣṭaṃ śoṇitaṃ cāṅganānāṃ puṣpodrekaṃ tasya nāṇaṃ ca kaṣṭam/ mūtrāghātānmūtradoṣān pravṛddhān yonivyādhiṃ saṃsthitiṃ cāparāyāḥ// </l>
                    <l xml:id="Su.4.37.126">[Su.4.37.126] śukrotsekaṃ śarkarāmaśmarīṃ ca śūlaṃ bastau vaṅkṣaṇe mehane ca/ ghorānanyān bastijāṃścāpi rogān hitvā mehānuttaro hanti bastiḥ// </l>
                    <l xml:id="Su.4.37.127">[Su.4.37.127] samyagdattasya liṅgāni vyāpadaḥ krama eva ca/ basteruttarasaṃjñasya samānaṃ snehabastinā// iti suśrutasaṃhitāyāṃ cikitsāsthāne+anuvāsanottarabasticikitsitaṃ nāma saptaviṃśo+adhyāyaḥ//37// </l>
                </div>
                <div n="38" type="adhyāyaḥ" xml:id="suśrutasaṃhitā-body-div-4-div-38">
                    <head xml:id="suśrutasaṃhitā-body-div-4-div-38-head">aṣṭatriṃśattamo+adhyāyaḥ/</head>
                    <l xml:id="Su.4.38.1">[Su.4.38.1] athāto nirūhakramacikitsitaṃ vyākhyāsyāmaḥ// </l>
                    <l xml:id="Su.4.38.2">[Su.4.38.2] yathovāca bhagavān dhanvantariḥ// </l>
                    <l xml:id="Su.4.38.3">[Su.4.38.3] athānuvāsitamāsthāpayet; svabhyaktasvinnaśarīramutsṛṣṭabahirvegamavāte śucau veśmani madhyāhne pratatāyāṃ śayyāyāmadhaḥsuparigrahāyāṃ śroṇipradeśaprativyūḍhāyāmanupadhānāyāṃ vāmapārśvaśāyinamākuñcitadakṣiṇasakthimitaraprasāritasakthiṃ sumanasaṃ jīrṇānnaṃ vāgyataṃ suniṣaṇṇadehaṃ viditvā, tato vāmapādasyopari netraṃ kṛtvetarapādāṅguṣṭhāṅgulibhyāṃ karṇikāmupari niṣpīḍya, savyapāṇikaniṣṭhikānāmikābhyāṃ bastermukhārdhaṃ saṅkocya, madhyamāpradeśinyaṅguṣṭhairardhaṃ&amp; tu vivṛtāsyaṃ kṛtvā, bastāvauṣadhaṃ prakṣipya, dakṣiṇahastāṅguṣṭhena pradeśinīmadhyamābhyāṃ cānusiktamanāyatamabudbudamasaṅkucitamavātamauṣadhāsannamupasaṃgṛhya&amp;, punarupari taditareṇa gṛhītvā dakṣiṇenāvasiñcet, tataḥ sūtreṇaivauṣadhānte dvistrirvā++āveṣṭya badhnīyāt, atha dakṣiṇenottānena pāṇinā bastiṃ gṛhītvā vāmahastamadhyamāṅgulipradeśinībhyāṃ netramupasaṃgṛhyāṅguṣṭena netradvāraṃ pidhāya, ghṛtābhyaktāgranetraṃ ghṛtāktamupādāya prayacchedanupṛṣṭhavaṃśaṃ samamunmukhamākarṇikaṃ netraṃ praṇidhatsveti brūyāt// </l>
                    <l xml:id="Su.4.38.4">[Su.4.38.4] bastiṃ savye kare kṛtvā dakṣiṇenāvapīḍayet/ ekenaivāvapīḍena na drutaṃ na vilambitam// </l>
                    <l xml:id="Su.4.38.5">[Su.4.38.5] tato netramapanīya triṃśanmātrāḥ &amp;pīḍanakālādupekṣyottiṣṭhetyāturaṃ brūyāt/ athāturamupaveśayedutkuṭukaṃ&amp; bastyāgamanārtham/ nirūhapratyāgamanakālastu muhūrto bhavati// </l>
                    <l xml:id="Su.4.38.6">[Su.4.38.6] anena vidhinā bastiṃ dadyādbastiviśāradaḥ/ dvitīyaṃ vā tṛtīyaṃ vā caturthaṃ vā yathārthataḥ// </l>
                    <l xml:id="Su.4.38.7">[Su.4.38.7] samyaṅnirūḍhaliṅge tu prāote bastiṃ nivārayet/ viśeṣāt sukumārāṇāṃ hīna eva kramo hitaḥ// </l>
                    <l xml:id="Su.4.38.8">[Su.4.38.8] api hīnakramaṃ kuryānna tu kuryādatikramam/ yasya &amp;syādbastiralpo+alpavego hīnamalānilaḥ// </l>
                    <l xml:id="Su.4.38.9">[Su.4.38.9] durnirūḍhaḥ sa vijñeyo mūtrārtyarucijāḍyavān/ yānyeva prāṅmayoktāni liṅgānyativirecite// </l>
                    <l xml:id="Su.4.38.10">[Su.4.38.10] tānyevātinirūḍhe+api vijñeyāni vipaścitā/ yasya krameṇa gacchanti viṭpittakaphavāyavaḥ// </l>
                    <l xml:id="Su.4.38.11">[Su.4.38.11] lāghavaṃ copajāyeta sunirūḍhaṃ tamādiśet/ sunirūḍhaṃ tato jantuṃ snātavantaṃ tu bhojayet&amp;// </l>
                    <l xml:id="Su.4.38.12">[Su.4.38.12] pittaśleṣmānilāviṣṭaṃ kṣīrayūṣarasaiḥ kramāt/ sarvaṃ vā jāṅgalarasairbhojayedavikāribhiḥ// </l>
                    <l xml:id="Su.4.38.13">[Su.4.38.13] tribhāgahīnamardhaṃ vā hīnamātramathāpi vā/ yathāgnidoṣaṃ mātreyaṃ bhojanasya vidhīyate// </l>
                    <l xml:id="Su.4.38.14">[Su.4.38.14] anantaraṃ tato yuñjyādyathāsvaṃ snehabastinā/ viviktatā manastuṣṭiḥ snigdhatā vyādhinigrahaḥ// </l>
                    <l xml:id="Su.4.38.15">[Su.4.38.15] āsthāpanasnehabastyoḥ samyagdāne tu lakṣaṇam/ tadahastasya pavanādbhayaṃ balavadiṣyate// </l>
                    <l xml:id="Su.4.38.16">[Su.4.38.16] rasaudanastena śastastadahaścānuvāsanam/ paścādagnibalaṃ matvā pavanasya ca ceṣṭitam// </l>
                    <l xml:id="Su.4.38.17">[Su.4.38.17] annopastambhite koṣṭhe snehabastirvidhīyate/ anāyāntaṃ muhūrtāttu nirūhaṃ śodhanairharet// </l>
                    <l xml:id="Su.4.38.18">[Su.4.38.18] tīkṣṇairnirūhairmatimān kṣāramūtrāmlasaṃyutaiḥ/ viguṇānilaviṣṭabdhaṃ ciraṃ tiṣṭhannirūhaṇam// </l>
                    <l xml:id="Su.4.38.19">[Su.4.38.19] śūlāratijvarānāhānmaraṇaṃ vā pravartayet/ natu bhuktavato deyamāsthāpanamiti sthitiḥ// </l>
                    <l xml:id="Su.4.38.20">[Su.4.38.20] visūcikāṃ vā janayecchadiṃ vā+api sudāruṇām/ kopayet sarvadoṣān vā tasmāddadyādabhojine// </l>
                    <l xml:id="Su.4.38.21">[Su.4.38.21] jīrṇānnasyāśaye doṣāḥ puṃsaḥ pravyaktimāgatāḥ/ niḥśeṣāḥ sukhamāyānti bhojanenāprapīḍitāḥ// </l>
                    <l xml:id="Su.4.38.22">[Su.4.38.22] navā++āsthāpanavikṣiptamannamagniḥ pradhāvati/ tasmādāsthāpanaṃ deyaṃ nirāhārāya jānatā// </l>
                    <l xml:id="Su.4.38.23">[Su.4.38.23] āvasthikaṃ kramaṃ cāpi buddhvā kāryaṃ nirūhaṇam/ male+apakṛṣṭe doṣāṇāṃ balavattvaṃ na vidyate// </l>
                    <l xml:id="Su.4.38.24">[Su.4.38.24] kṣīrāṇyamlāni mūtrāṇi snehāḥ kvāthā rasāstathā/ lavaṇāni phalaṃ kṣaudraṃ śatāhvā sarṣapaṃ vacā// </l>
                    <l xml:id="Su.4.38.25">[Su.4.38.25] elā trikaṭukaṃ rāsnā saralo devadāru ca/ rajanī madhukaṃ hiṅgu kuṣṭhaṃ saṃśodhanāni ca// </l>
                    <l xml:id="Su.4.38.26">[Su.4.38.26] kaṭukā śarkarā mustamuśīraṃ candanaṃ śaṭī/ mañjiṣṭhā madanaṃ caṇḍā trāyamāṇā rasāñjanam// </l>
                    <l xml:id="Su.4.38.27">[Su.4.38.27] bilvamadhyaṃ yavānī ca phalinī śakrajā yavāḥ/ kākolī kṣīrakākolī jīvakarṣabhakāvubhau// </l>
                    <l xml:id="Su.4.38.28">[Su.4.38.28] tathā medā mahāmedā ṛddhirvṛddhirmadhūlikā/ nirūheṣu yathālābhameṣa vargo vidhīyate// </l>
                    <l xml:id="Su.4.38.29">[Su.4.38.29] svasthe kvāthasya &amp;catvāro bhāgāḥ snehasya pañcamaḥ/ kuddhe+anile caturthastu ṣaṣṭhaḥ pitte kaphe+aṣṭamaḥ// </l>
                    <l xml:id="Su.4.38.30">[Su.4.38.30] sarveṣu cāṣṭamo bhāgaḥ kalkānāṃ lavaṇaṃ punaḥ/ kṣaudraṃ mūtraṃ phalaṃ kṣīramamlaṃ māṃsarasaṃ tathā// </l>
                    <l xml:id="Su.4.38.31">[Su.4.38.31] yuktyā prakalpayeddhīmān nirūh kalpanā tviyam// </l>
                    <l xml:id="Su.4.38.32">[Su.4.38.32] kalkasnehakaṣāyāṇāmavivekādbhiṣagvaraiḥ/ &amp;basteḥ sukalpanā proktā tasya dānaṃ yathārthakṛt// </l>
                    <l xml:id="Su.4.38.33">[Su.4.38.33] dattvā++ādau saindhavasyākṣaṃ madhunaḥ prasṛtadvayam/ pātre talena mathnīyāttadvat &amp;snehaṃ śanaiḥ śanaiḥ// </l>
                    <l xml:id="Su.4.38.34">[Su.4.38.34] samyak sumathite dadyāt phalakalkamataḥ param/ tato yathocitān kalkān bhāgaiḥ svaiḥ ślakṣṇapeṣitān// </l>
                    <l xml:id="Su.4.38.35">[Su.4.38.35] gambhīre bhājane+anyasminmaśnīyāttaṃ khajena ca/ yathā vā sādhu manyeta na sāndro na tanuḥ samaḥ// </l>
                    <l xml:id="Su.4.38.36">[Su.4.38.36] rasakṣīrāmlamūtrāṇāṃ doṣāvasthāmavekṣya tu/ kaṣāyaprasṛtān pañca supūtāṃstatra dāpayet// </l>
                    <l xml:id="Su.4.38.37">[Su.4.38.37] ata ūrdhvaṃ dvādaśaprasṛtān&amp; vakṣyāmaḥ/ dattvā++ādau saindhavasyākṣaṃ madhunaḥ prasṛtidvayam/ vinirmathya tato dadyāt snehasya prasṛtitrayam// </l>
                    <l xml:id="Su.4.38.38">[Su.4.38.38] ekībhūte tataḥ snehe kalkasya prasṛtiṃ kṣipet/ saṃmūrcchite kaṣāyaṃ tu catuḥprasṛtisaṃmitam// </l>
                    <l xml:id="Su.4.38.39">[Su.4.38.39] vitarecca tadāvāpamante dviprasṛtonmitam/ evaṃ prakalpito bastirdvādaśaprasṛto bhavet// </l>
                    <l xml:id="Su.4.38.40">[Su.4.38.40] jyeṣṭhāyāḥ khalu mātrāyāḥ pramāṇamidamīritam/ apahrāse bhiṣakkuryāttadvat prasṛtihāpanam// </l>
                    <l xml:id="Su.4.38.41">[Su.4.38.41] yathāvayo nirūhāṇāṃ kalpaneyamudāhṛtā/ saindhavādidravāntānāṃ siddhikāmairbhiṣagvaraiḥ// </l>
                    <l xml:id="Su.4.38.42">[Su.4.38.42] ata ūrdhvaṃ pravakṣyante bastayo+atra vibhāgaśaḥ/ yathādoṣaṃ prayuktā ye hanyurnānāvidhān gadān// </l>
                    <l xml:id="Su.4.38.43">[Su.4.38.43] śampākorubuvarṣābhūvājigandhāniśācchadaiḥ/ pañcamūlībalārāsnāguḍūcīsuradārubhiḥ// </l>
                    <l xml:id="Su.4.38.44">[Su.4.38.44] kvathitaiḥ pālikairebhirmadanāṣṭakasaṃyutaiḥ/ kalkairmāgadhikāmbhodahapuṣāmisisaindhavaiḥ// </l>
                    <l xml:id="Su.4.38.45">[Su.4.38.45] vatsāhvayapriyaṅgūgrāyaṣṭyāhvayarasāñjanaiḥ/ dadyādāsthāpanaṃ koṣṇaṃ kṣaudrādyairabhisaṃskṛtam// </l>
                    <l xml:id="Su.4.38.46">[Su.4.38.46] pṛṣṭhorutrikaśūlāśmaviṇmūtrānilasaṅginām/ grahaṇīmārutārśoghnaṃ raktamāṃsabalapradam// </l>
                    <l xml:id="Su.4.38.47">[Su.4.38.47] guḍūcītriphalārāsnādaśamūlabalāpalaiḥ/ kvathitaiḥ ślakṣṇapiṣṭastu priyaṅgughanasaindhavaiḥ&amp;// </l>
                    <l xml:id="Su.4.38.48">[Su.4.38.48] śatapuṣpāvacākṛṣṇāyavānīkuṣṭhabilvajaiḥ/ saguḍairakṣamātraistu madanārdhapalānvitaiḥ// </l>
                    <l xml:id="Su.4.38.49">[Su.4.38.49] kṣaudratailaghṛtakṣīraśuktakāñjikamastubhiḥ/ samāloḍya ca mūtreṇa dadyādāsthāpanaṃ param// </l>
                    <l xml:id="Su.4.38.50">[Su.4.38.50] tejovarṇabalotsāhavīryāgniprāṇavardhanam/ sarvamārutarogaghnaṃ vayaḥsthāpanamuttamam// </l>
                    <l xml:id="Su.4.38.51">[Su.4.38.51] kuśādipañcamūlābdatriphalotpalavāsakaiḥ/ sārivośīramañjiṣṭhārāsnāreṇuparūṣakaiḥ// </l>
                    <l xml:id="Su.4.38.52">[Su.4.38.52] pālikaiḥ kvathitaiḥ samyag dravyairebhiśca peṣitaiḥ/ śṛṅgāṭakātmaguptebhakesarāgurucandanaiḥ// </l>
                    <l xml:id="Su.4.38.53">[Su.4.38.53] vidārīmisimañjiṣṭhāśyāmendrayavasindhujaiḥ/ phalapadmakayaṣṭyāhvaiḥ kṣaudrakṣīraghṛtāplutaiḥ// </l>
                    <l xml:id="Su.4.38.54">[Su.4.38.54] dattamāsthāpanaṃ śītamamlahīnaistathā dravaiḥ/ dāhāsṛgdarapittāsṛkpittagulmajvarāñjayet// </l>
                    <l xml:id="Su.4.38.55">[Su.4.38.55] rodhracandanamañjiṣṭhārāsnānantābalardhibhiḥ/ sārivāvṛṣakāśmaryamedāmadhukapadmakaiḥ// </l>
                    <l xml:id="Su.4.38.56">[Su.4.38.56] sthirāditṛṇamūlaiśca kvāthaḥ karṣatrayonmitaiḥ/ piṣṭairjīvakakākolīyugardhimadhukotpalaiḥ// </l>
                    <l xml:id="Su.4.38.57">[Su.4.38.57] prapauṇḍarīkajīvantīmedāreṇuparūṣakaiḥ/ abhīrumisisindhūtthavatsakośīrapadmakaiḥ// </l>
                    <l xml:id="Su.4.38.58">[Su.4.38.58] kaseruśarkarāyuktaiḥ sarpirmadhupayaḥplutaiḥ/ dravaistīkṣṇāmlavarjyaiśca datto bastiḥ suśītalaḥ// </l>
                    <l xml:id="Su.4.38.59">[Su.4.38.59] gulmāsṛgdarahṛtpāṇḍurogān saviṣamajvarān/ asṛkpittātisārau ca hanyātpittakṛtān gadān// </l>
                    <l xml:id="Su.4.38.60">[Su.4.38.60] bhadrānimbakulatthārkakośātakyamṛtāmaraiḥ/ sārivābṛhatīpāṭhāmūrvāragvadhavatsakaiḥ// </l>
                    <l xml:id="Su.4.38.61">[Su.4.38.61] kvāthaḥ kalkastu kartavyo &amp;vacāmadanasarṣapaiḥ/ saindhavāmarakuṣṭhailāpippalībilvanāgaraiḥ// </l>
                    <l xml:id="Su.4.38.62">[Su.4.38.62] kaṭutailamadhukṣāramūtratailāmlasaṃyutaiḥ/ kāryamāsthāpanaṃ tūrṇaṃ kāmalāpāṇḍumehinām// </l>
                    <l xml:id="Su.4.38.63">[Su.4.38.63] medasvināmanagnīnāṃ kapharogāśanadviṣām/ galagaṇḍagaraglāniślīpadodararogiṇām// </l>
                    <l xml:id="Su.4.38.64">[Su.4.38.64] daśamūlīniśābilvapaṭolatriphalāmaraiḥ/ kvathitaiḥ kalkapiṣṭaistu mustasaindhavadārubhiḥ// </l>
                    <l xml:id="Su.4.38.65">[Su.4.38.65] pāṭhāmāgadhikendrāhvaistailakṣāramadhuplutaiḥ/ kuryādāsthāpanaṃ samyaṅmūtrāmlaphalayojitaiḥ// </l>
                    <l xml:id="Su.4.38.66">[Su.4.38.66] kaphapāṇḍugadālasyamūtramārutasaṃginām/ āmāṭopāpacīśleṣmagulmakrimivikāriṇām// </l>
                    <l xml:id="Su.4.38.67">[Su.4.38.67] vṛṣāśmabhedavarṣābhūdhānyagandharvahastakaiḥ/ daśamūlabalāmūrvāyavakolaniśācchadaiḥ// </l>
                    <l xml:id="Su.4.38.68">[Su.4.38.68] kulatthabilvabhūnimbaiḥ kvāthitaiḥ palasaṃmitaiḥ/ kalkairmadanayaṣṭyāhvaṣaḍgranthāmarasarṣapaiḥ// </l>
                    <l xml:id="Su.4.38.69">[Su.4.38.69] pippalīmūlasindhūtthayavānīmisivatsakaiḥ/ kṣaudrekṣukṣīragomūtrasarpistailarasāplutaiḥ// </l>
                    <l xml:id="Su.4.38.70">[Su.4.38.70] tūrṇamāsthāpanaṃ kāryaṃ saṃsṛṣṭabahurogiṇām/ gṛdhrasīśarkarāṣṭhīlātūnīgulmagadāpaham// </l>
                    <l xml:id="Su.4.38.71">[Su.4.38.71] rāsnāragvadhavarṣābhūkaṭukośīravāridaiḥ/ trāyamāṇāmṛtāraktāpañcamūlībibhītakaiḥ// </l>
                    <l xml:id="Su.4.38.72">[Su.4.38.72] sabalaiḥ pālikaiḥ kvāthaḥ kalkastu madanānvitaiḥ/ yaṣṭyāhvamisisindhūtthaphalinīndrayavāhvayaiḥ// </l>
                    <l xml:id="Su.4.38.73">[Su.4.38.73] rasāñjanarasakṣaudradrākṣāsauvīrasaṃyutaiḥ/ yukto bastiḥ sukhoṣṇo+ayaṃ māṃsaśukrabalaujasām// </l>
                    <l xml:id="Su.4.38.74">[Su.4.38.74] āyuṣo+agneśca saṃskartā hanti cāśu gadānimān/ gulmāsṛgdaravīsarpamūtrakṛcchrakṣatakṣayān// </l>
                    <l xml:id="Su.4.38.75">[Su.4.38.75] &amp;viṣamajvaramarśāsi grahaṇīṃ vātakuṇḍalīm/ jānujaṅghāśirobastigrahodāvartamārutān// </l>
                    <l xml:id="Su.4.38.76">[Su.4.38.76] vātāsṛkśarkarāṣṭhīlākukṣiśūlodarārucīḥ/ raktapittakaphonmādapramehādhmānahṛdgrahān// </l>
                    <l xml:id="Su.4.38.77">[Su.4.38.77] vātaghnauṣadhaniṣkvāthāḥ saindhavatrivṛtāyutāḥ/ sāmlāḥ sukhoṣṇā yojyāḥ syurbastayaḥ kupite+anile// </l>
                    <l xml:id="Su.4.38.78">[Su.4.38.78] nyagrodhādigaṇakvāthāḥ kākolyādisamāyutāḥ/ vidheyā bastayaḥ pitte sasarpiṣkāḥ saśarkarāḥ// </l>
                    <l xml:id="Su.4.38.79">[Su.4.38.79] āragvadhādiniṣkvāthāḥ pippalyādisamāyutāḥ/ sakṣaudramūtrā deyāḥ syurbastayaḥ kupite kaphe// </l>
                    <l xml:id="Su.4.38.80">[Su.4.38.80] śarkarekṣurasakṣīraghṛtayuktāḥ suśītalāḥ/ kṣīravṛkṣakaṣāyāḍhyā bastayaḥ śoṇite hitāḥ// </l>
                    <l xml:id="Su.4.38.81">[Su.4.38.81] śodhanadravyaniṣkvāthāstatkalkasnehasaindhavaiḥ/ yuktāḥ khajena mathitabastayaḥ śodhanāḥ smṛtāḥ// </l>
                    <l xml:id="Su.4.38.82">[Su.4.38.82] triphalākvāthagomūtrakṣaudrakṣārasamāyutāḥ/ ūṣakādipratīvāpā bastayo lekhanāḥ smṛtāḥ// </l>
                    <l xml:id="Su.4.38.83">[Su.4.38.83] bṛṃhaṇadravyaniṣkvāthāḥ kalkairmadhurakairyutāḥ/ sarpirmāṃsarasopetā bastayo bṛṃhaṇāḥ smṛtāḥ// </l>
                    <l xml:id="Su.4.38.84">[Su.4.38.84] caṭakāṇḍoccaṭākvāthāḥ sakṣīraghṛtaśarkarāḥ/ ātmaguptāphalāvāpāḥ smṛtā vājīkarā nṛṇām// </l>
                    <l xml:id="Su.4.38.85">[Su.4.38.85] badaryairāvatīśeluśālmalīdhanvanāṅkurāḥ/ kṣīrasiddhāḥ kṣaudrayutāḥ sāsrāḥ picchilasaṃjñitāḥ// </l>
                    <l xml:id="Su.4.38.86">[Su.4.38.86] vārāhamāhiṣaurabhrabaiḍālaiṇeyakaukkuṭam/ &amp;sadyaskamasṛgājaṃ vā deyaṃ picchilabastiṣu// </l>
                    <l xml:id="Su.4.38.87">[Su.4.38.87] priyaṅgvādigaṇakvāthā ambaṣṭhādyena saṃyutāḥ/ sakṣaudrāḥ saghṛtāścaiva grāhiṇo bastayaḥ smṛtāḥ// </l>
                    <l xml:id="Su.4.38.88">[Su.4.38.88] eteṣveva ca yogeṣu snehāḥ siddhāḥ pṛthak pṛthak/ samasteṣvathavā samyagvidheyāḥ snehabastayaḥ// </l>
                    <l xml:id="Su.4.38.89">[Su.4.38.89] vandhyānāṃ śatapākena śodhitānāṃ yathākramam/ balātailena deyāḥ syurbastayastraivṛtena ca// </l>
                    <l xml:id="Su.4.38.90">[Su.4.38.90] narasyottamasattvasya tīkṣṇaṃ bastiṃ nidhāpayet/ madhyamaṃ madhyasattvasya viparītasya vai mṛdum// </l>
                    <l xml:id="Su.4.38.91">[Su.4.38.91] evaṃ kālaṃ balaṃ doṣaṃ vikāraṃ ca vikāravit/ bastidravyabalaṃ caiva vīkṣya bastīn prayojayet// </l>
                    <l xml:id="Su.4.38.92">[Su.4.38.92] dadyādutkleśanaṃ pūrvaṃ madhye doṣaharaṃ punaḥ/ paścāt saṃśamanīyaṃ ca dadyādbastiṃ vicakṣaṇaḥ// </l>
                    <l xml:id="Su.4.38.93">[Su.4.38.93] eraṇḍabījaṃ madhukaṃ pippalī saindhavaṃ vacā/ hapuṣāphalakalkaśca bastirutkleśanaḥ smṛtaḥ// </l>
                    <l xml:id="Su.4.38.94">[Su.4.38.94] śatāhvā madhukaṃ bījaṃ kauṭajaṃ phalameva ca/ sakāñjikaḥ sagomūtro bastirdoṣaharaḥ smṛtaḥ// </l>
                    <l xml:id="Su.4.38.95">[Su.4.38.95] priyaṅgurmadhukaṃ mustā tathaiva ca rasāñjanam/ sakṣīraḥ śasyate bastirdoṣāṇāṃ śamanaḥ paraḥ// </l>
                    <l xml:id="Su.4.38.96">[Su.4.38.96] nṛpāṇāṃ tatsamānānāṃ tathā sumahatāmapi/ nārīṇāṃ sukumārāṇāṃ śiśusthavirayorapi// </l>
                    <l xml:id="Su.4.38.97">[Su.4.38.97] doṣanirharaṇārthāya balavarṇodayāya ca/ samāsenopadekṣyāmi vidhānaṃ mādhutailikam// </l>
                    <l xml:id="Su.4.38.98">[Su.4.38.98] yānastrībhojyapāneṣu niyamaścātra nocyate/ phalaṃ ca vipulaṃ dṛṣṭaṃ vyāpadāṃ cāpyasaṃbhavaḥ// </l>
                    <l xml:id="Su.4.38.99">[Su.4.38.99] yojyastvataḥ sukhenaiva nirūhakramamicchatā/ yadecchati tadaivaiṣa prayoktavyo vipaścitā// </l>
                    <l xml:id="Su.4.38.100">[Su.4.38.100] madhutaile same syātāṃ kvāthaścairaṇḍamūlajaḥ/ palārdhaṃ śatapuṣpāyāstato+ardhaṃ saindhavasya ca// </l>
                    <l xml:id="Su.4.38.101">[Su.4.38.101] phalenaikena saṃyuktaḥ khajena ca viloḍitaḥ/ deyaḥ sukhoṣṇo bhiṣajā mādhutailikasaṃjñitaḥ// </l>
                    <l xml:id="Su.4.38.102">[Su.4.38.102] vacāmadhukatailaṃ ca kvāthaḥ sarasasaindhavaḥ/ pippalīphalasaṃyukto bastiryuktarathaḥ smṛtaḥ// </l>
                    <l xml:id="Su.4.38.103">[Su.4.38.103] suradāru varā rāsnā śatapuṣpā vacā madhu/ hiṅgusaindhavasaṃyukto bastirdoṣaharaḥ smṛtaḥ// </l>
                    <l xml:id="Su.4.38.104">[Su.4.38.104] pañcamūlīkaṣāyaṃ ca tailaṃ māgadhikā madhu/ bastireṣa vidhātavyaḥ saśatāhvaḥ sasaindhavaḥ// </l>
                    <l xml:id="Su.4.38.105">[Su.4.38.105] yavakolakulatthānāṃ kvātho māgadhikā madhu/ sasaindhavaḥ sayaṣṭyāhvaḥ siddhabastiriti smṛtaḥ// </l>
                    <l xml:id="Su.4.38.106">[Su.4.38.106] mustāpāṭhāmṛtātiktābalārāsnāpunarnavāḥ/ mañjiṣṭhāragvadhośīratrāyamāṇākhyagokṣurān// </l>
                    <l xml:id="Su.4.38.107">[Su.4.38.107] pālikān pañcamūlālpasahitānmadanāṣṭakam/ jalāḍhake pacet kvāthaṃ pādaśeṣaṃ punaḥ pacet// </l>
                    <l xml:id="Su.4.38.108">[Su.4.38.108] &amp;kṣīrārdhāḍhakasaṃyuktamākṣīrāt suparisrutam/ apadena jāṅgalarasastatahā madhughṛtaṃ samam// </l>
                    <l xml:id="Su.4.38.109">[Su.4.38.109] śatāhvāphalinīyaṣṭīvatsakaiḥ sarasāñjanaiḥ/ kārṣikaiḥ saindhavonmiśraiḥ kalkairbastiḥ prayojitaḥ// </l>
                    <l xml:id="Su.4.38.110">[Su.4.38.110] vātāsṛṅmehaśophārśogulmamūtravibandhanut/ visarpajvaraviḍbhaṅgaraktapittavināśanaḥ// </l>
                    <l xml:id="Su.4.38.111">[Su.4.38.111] balyaḥ saṃjīvano vṛṣyaścakṣuṣyaḥ śūlanāśanaḥ/ yāpanānāmayaṃ rājā bastirmustādiko mataḥ// </l>
                    <l xml:id="Su.4.38.112">[Su.4.38.112] avekṣya bheṣajaṃ buddhyā vikāraṃ ca vikāravit/ bījenānena śāstrajñaḥ kuryādbastiśatānyapi// </l>
                    <l xml:id="Su.4.38.113">[Su.4.38.113] ajīrṇe na prayuñjīta divāsvapnaṃ ca varjayet/ āhārācārikaṃ &amp;śeṣamanyat kāmaṃ samācaret// </l>
                    <l xml:id="Su.4.38.114">[Su.4.38.114] yasmānmadhu ca tailaṃ ca prādhānyena&amp; pradīyate/ mādhutailika ityevaṃ bhiṣagbhirbastirucyate// </l>
                    <l xml:id="Su.4.38.115">[Su.4.38.115] ratheṣvapi ca yukteṣu hastyaśve cāpi kalpite/ yasmānna pratiṣiddho+ayamato yuktarathaḥ smṛtaḥ// </l>
                    <l xml:id="Su.4.38.116">[Su.4.38.116] balopacayavarṇānāṃ yasmād vyādhiśatasya ca/ bhavatyetena siddhistu siddhabastirato mataḥ// </l>
                    <l xml:id="Su.4.38.117">[Su.4.38.117] sukhināmalpadoṣāṇāṃ nityaṃ snigdhāśca ye narāḥ/ mṛdukoṣṭhāśca ye teṣāṃ vidheyā mādhutailikāḥ// </l>
                    <l xml:id="Su.4.38.118">[Su.4.38.118] mṛdutvāt pādahīnatvādakṛtsnavidhisevanāt/ ekabastipradānācca siddhabastiṣvayantraṇā// iti suśrutasaṃhitāyāṃ cikitsāsthāne nirūhakramacikitsitaṃ nāmāṣṭatriṃśo+adhyāyaḥ//38// </l>
                </div>
                <div n="39" type="adhyāyaḥ" xml:id="suśrutasaṃhitā-body-div-4-div-39">
                    <head xml:id="suśrutasaṃhitā-body-div-4-div-39-head">ekonacatvāriṃśattamo+adhyāyaḥ/</head>
                    <l xml:id="Su.4.39.1">[Su.4.39.1] athāta āturopadravacikitsitaṃ vyākhyāsyāmaḥ// </l>
                    <l xml:id="Su.4.39.2">[Su.4.39.2] yathovāca bhagavān dhanvantariḥ// </l>
                    <l xml:id="Su.4.39.3">[Su.4.39.3] snehapītasya vāntasya viriktasya srutāsṛjaḥ/ nirūḍhasya ca kāyāgnirmando bhavati dehinaḥ// </l>
                    <l xml:id="Su.4.39.4">[Su.4.39.4] so+agnairatyarthagurubhirupayuktaiḥ praśāmyati/ alpo mahadbhirbahubhiśchādito+agnirivendhanaiḥ// </l>
                    <l xml:id="Su.4.39.5">[Su.4.39.5] sa cālpairlaghubhiścānnairupayuktairvivardhate/ kāṣṭhairaṇubhiralpaiśca sandhukṣita ivānalaḥ// </l>
                    <l xml:id="Su.4.39.6">[Su.4.39.6] hṛtadoṣapramāṇena sadā++āhāravidhiḥ smṛtaḥ/ trīṇi cātra pramāṇāni prastho+ardhāḍhakamāḍhakam// </l>
                    <l xml:id="Su.4.39.7">[Su.4.39.7] tatrāvaraṃ prasthamātraṃ dve śeṣe madhyamottame/ prasthe parisrute deyā yavāgūḥ khalpataṇḍulā// </l>
                    <l xml:id="Su.4.39.8">[Su.4.39.8] dve caivārdhāḍhake deye tisraścāpyāḍhake gate/ vilepīmucitādbhaktāccaturthāṃśakṛtāṃ tataḥ// </l>
                    <l xml:id="Su.4.39.9">[Su.4.39.9] dadyāduktena vidhinā klinnasikthāmapicchilām/ &amp;agnigdhalavaṇaṃ svacchamudgayūṣayutaṃ tataḥ// </l>
                    <l xml:id="Su.4.39.10">[Su.4.39.10] aṃśadvayapramāṇena dadyāt susvinnamodanam/ tatastu kṛtasaṃjñena hṛdyenendriyabodhinā// </l>
                    <l xml:id="Su.4.39.11">[Su.4.39.11] trīnaṃśān vitaredbhoktumāturāyaudanaṃ mṛdu/ tato yathocitaṃ bhaktaṃ bhoktumasmai vicakṣaṇaḥ// </l>
                    <l xml:id="Su.4.39.12">[Su.4.39.12] lāvaiṇahariṇādīnāṃ rasairdadyāt susaṃskṛtaiḥ/ hīnamadhyottameṣveṣu virekeṣu prakīrtitaḥ// </l>
                    <l xml:id="Su.4.39.13">[Su.4.39.13] ekadvitriguṇaḥ samyagāhārasya kramastvayam/ kaphapittādhikānmadyanityān hīnaviśodhitān// </l>
                    <l xml:id="Su.4.39.14">[Su.4.39.14] peyā+abhiṣyandayetteṣāṃ tarpaṇādikramo hitaḥ/ vedanālābhaniyamaśokavaicittyahetubhiḥ// </l>
                    <l xml:id="Su.4.39.15">[Su.4.39.15] narānupoṣitāṃścāpi viriktavadupācaret/ āḍhakārdhāḍhakaprasthasaṃkhyā hyeṣā virecane// </l>
                    <l xml:id="Su.4.39.16">[Su.4.39.16] śleṣmāntatvādvirekasya na tāmicchati tadvidaḥ/ eko virekaḥ śleṣmānto na dvitīyo+asti kaścana// </l>
                    <l xml:id="Su.4.39.17">[Su.4.39.17] balaṃ yattrividhaṃ proktamatastatra kramastridhā/ tatrānukramamekaṃ tu balasthaḥ sakṛdācaret// </l>
                    <l xml:id="Su.4.39.18">[Su.4.39.18] dvirācarenmadhyabalastrīn vārān durbalastathā/ kecidevaṃ kramaṃ prāhurmandamadhyottamāgniṣu// </l>
                    <l xml:id="Su.4.39.19">[Su.4.39.19] saṃsargeṇa vivṛddhe+agnau doṣakopabhayādbhajet/ prāk svādutiktau snigdhāmlalavaṇān kaṭukaṃ tataḥ// </l>
                    <l xml:id="Su.4.39.20">[Su.4.39.20] svādvamlalavaṇān bhūyaḥ svādutiktāvataḥ param/ snigdharūkṣān rasāṃścaiva vyatyāsāt svasthavattataḥ// </l>
                    <l xml:id="Su.4.39.21">[Su.4.39.21] kevalaṃ snehapīto vā vānto yaścāpi kevalam/ sa saptarātraṃ manujo bhuñjīta laghu bhojanam// </l>
                    <l xml:id="Su.4.39.22">[Su.4.39.22] kṛtaḥ sirāvyadho yasya kṛtaṃ yasya ca śodhanam/ sa nā pariharenmāsaṃ yāvadvā balavān bhavet// </l>
                    <l xml:id="Su.4.39.23">[Su.4.39.23] tryahaṃ tryahaṃ pariharedekaikaṃ bastimāturaḥ&amp;// tṛtīye tu parīhāre yathāyogaṃ samācaret// </l>
                    <l xml:id="Su.4.39.24">[Su.4.39.24] tailapūrṇāmṛdbhāṇḍasadharmāṇo vraṇāturāḥ/ snigdhaśuddhākṣirogārtā jvarātīsāriṇaśca ye// </l>
                    <l xml:id="Su.4.39.25">[Su.4.39.25] krudhyataḥ kupitaṃ pittaṃ kuryāttāṃstānupadravān/ āyāsyataḥ śocato vā cittaṃ vibhramamṛcchati// </l>
                    <l xml:id="Su.4.39.26">[Su.4.39.26] maithunopagamādghorān vyādhīnāpnoti durmatiḥ/ ākṣepakaṃ pakṣaghātamaṅgapragrahameva ca// </l>
                    <l xml:id="Su.4.39.27">[Su.4.39.27] guhyapradeśe śvayathuṃ kāsaśvāsau ca dāruṇau/ rudhiraṃ śukravaccāpi sarajaskaṃ pravartate// </l>
                    <l xml:id="Su.4.39.28">[Su.4.39.28] labhate ca divāsvapnāttāṃstān vyādhīn kaphātmakān/ plīhodaraṃ pratiśyāyaṃ pāṇḍutāṃ śvayathuṃ jvaram// </l>
                    <l xml:id="Su.4.39.29">[Su.4.39.29] mohaṃ sadanamaṅgānāmavipākaṃ tathā+arucim/ tamasā cābhibhūtastu svapnamevābhinandati// </l>
                    <l xml:id="Su.4.39.30">[Su.4.39.30] uccaiḥ saṃbhāṣaṇādvāyuḥ śirasyāpādayedrujam/ &amp;āndhyaṃ jāḍyamajighratvaṃ bādhiryaṃ mūkatāṃ tathā// </l>
                    <l xml:id="Su.4.39.31">[Su.4.39.31] hanumokṣamadhīmanthamarditaṃ ca sudāruṇam/ netrastambhaṃ nimeṣaṃ vā tṛṣṇāṃ kāsaṃ prajāgaram// </l>
                    <l xml:id="Su.4.39.32">[Su.4.39.32] labhate dantacālaṃ ca tāṃstāṃścānyānupadravān/ yānayānena labhate chardimūrcchābhramaklamān// </l>
                    <l xml:id="Su.4.39.33">[Su.4.39.33] tathaivāṅgagrahaṃ ghoramindriyāṇāṃ ca vibhramam/ cirāsanāttathā sthānācchroṇyāṃ bhavati vedanā// </l>
                    <l xml:id="Su.4.39.34">[Su.4.39.34] aticaṅkramaṇādvāyurjaṅghayoḥ kurute rujaḥ/ sakthipraśoṣaṃ śophaṃ vā pādaharṣamathāpi vā// </l>
                    <l xml:id="Su.4.39.35">[Su.4.39.35] śītasaṃbhogatoyānāṃ sevā mārutavṛddhaye/ tato+aṅgamardaviṣṭambhaśūlādhmānapravepakāḥ// </l>
                    <l xml:id="Su.4.39.36">[Su.4.39.36] vātātapābhyāṃ vaivarṇyaṃ jvaraṃ cāpi samāpnuyāt/ viruddhādhyaśanānmṛtyuṃ vyādhiṃ vā ghoramṛcchati// </l>
                    <l xml:id="Su.4.39.37">[Su.4.39.37] asātmyabhojanaṃ hanyādbalavarṇamasaṃśayam/ anātmavantaḥ paśuvadbhuñjate ye+apramāṇataḥ/ rogānīkasya te mūlamajīrṇaṃ prāpnuvanti hi// </l>
                    <l xml:id="Su.4.39.38">[Su.4.39.38] vyāpadāṃ kāraṇaṃ vīkṣya vyāpatsvetāsu buddhimān/ prayatetāturārogye pratyanīkena hetunā// </l>
                    <l xml:id="Su.4.39.39">[Su.4.39.39] viriktavāntairhariṇaiṇalāvakāḥ śaśaśca sevyaḥ samayūratittiriḥ/ saṣaṣṭikāścaiva purāṇaśālayastathaiva mudgā laghu yacca kīrtitam// iti suśrutasaṃhitāyāṃ cikitsāsthāne āturopadravacikitsitaṃ nāmaikonacatvāriṃśo+adhyāyaḥ//39// </l>
                </div>
                <div n="40" type="adhyāyaḥ" xml:id="suśrutasaṃhitā-body-div-4-div-40">
                    <head xml:id="suśrutasaṃhitā-body-div-4-div-40-head">catvāriṃśattamo+adhyāyaḥ/</head>
                    <l xml:id="Su.4.40.1">[Su.4.40.1] athāto dhūmanasyakavalagrahacikitsitaṃ vyākhyāsyāmaḥ// </l>
                    <l xml:id="Su.4.40.2">[Su.4.40.2] yathovāca bhagavān dhanvantariḥ// </l>
                    <l xml:id="Su.4.40.3">[Su.4.40.3] dhūmaḥ pañcavidho bhavati tadyathā prāyogikaḥ, snaihiko, vairenikaḥ, kāsaghno, vāmanīyaśceti// </l>
                    <l xml:id="Su.4.40.4">[Su.4.40.4] tatrailādinā kuṣṭhatagaravarjyena ślakṣṇapiṣṭena dvādaśāṅgulaṃ śarakāṇḍamaṅgulipariṇāhaṃ kṣaumeṇāṣṭāṅgulaṃ veṣṭayitvā lepayedeṣā vartiḥ &amp;prāyogike, snehaphalasāramadhūcchiṣṭasarjarasagugguluprabhṛtibhiḥ snehamiśraiḥ snaihike, śirovirecanadravyairvairecane, bṛhatīkaṇṭakārikātrikaṭukāsamardahiṅgviṅgudītvaṅmanaḥśilācchinnaruhākarkaṭaśṛṅgīprabhṛtibhiḥ kāsaharaiśca kāsaghne, snāyucarmakhuraśṛṅgakarkaṭakāsthiśuṣkamatsyavallūrakṛmiprabhṛtibhirvāmanīyaiśca vāmanīye// </l>
                    <l xml:id="Su.4.40.5">[Su.4.40.5] tatra bastinetradravyairdhūmanetradravyāṇi vyākhyātāni bhavanti/ dhūmanetraṃ tu kaniṣṭhikāpariṇāhamagre kalāyamātrasroto mūle+aṅguṣṭhapariṇāhaṃ dhūmavartipraveśasroto+aṅgulānyaṣṭacatvāriṃśat prāyogike, dvātriṃśat snehane, caturviṃśatirvairecane, ṣoḍaśāṅgulaṃ kāsaghne vāmanīye ca/ ete+api kolāsthimātracchidre bhavataḥ/ vraṇanetramaṣṭāṅgulaṃ vraṇadhūpanārthaṃ kalāyaparimaṇḍalaṃ kulatthavāhisrota iti// </l>
                    <l xml:id="Su.4.40.6">[Su.4.40.6] atha sukhopaviṣṭaḥ sumanā ṛjvadhodṛṣṭiratandritaḥ &amp;snehāktadīpatāgrāṃ vartiṃ netrasrotasi praṇidhāya dhūmaṃ pibet// </l>
                    <l xml:id="Su.4.40.7">[Su.4.40.7] mukhena taṃ pibet pūrvaṃ nāsikābhyāṃ tataḥ pibet/ mukhapītaṃ mukhenaiva vamet pītaṃ ca nāsayā// </l>
                    <l xml:id="Su.4.40.8">[Su.4.40.8] mukhena dhūmamādāya nāsikābhyāṃ na nirharet/ tena hi pratilomena dṛṣṭistatra nihanyate// </l>
                    <l xml:id="Su.4.40.9">[Su.4.40.9] viśeṣatastu prāyogikaṃ ghrāṇenādadīta, snaihikaṃ mukhanāsābhyāṃ, nāsikayā vairecanikaṃ, mukhenaivetarau// </l>
                    <l xml:id="Su.4.40.10">[Su.4.40.10] tatra prāyogike vartiṃ vyapagataśarakāṇḍāṃ nivātātapaśuṣkāmaṅgāreṣvavadīpya netramūlasrotasi prayujyadhūmamāhareti brūyāt; evaṃ snehanaṃ vairecanikaṃ ca kuryāditi/ itarayorvyapetadhūmāṅgāre&amp; sthire samāhite śarāve prakṣipya vartiṃ mūlacchidreṇānyena śarāveṇa pidhāya tasmin chidre netramūlaṃ saṃyojya dhūmamāseveta, praśānte dhūme vartimavaśiṣṭāṃ prakṣipya punarapi dhūmaṃ pāyayedādoṣaviśuddheḥ; eṣa dhūmapānopāyavidhiḥ// </l>
                    <l xml:id="Su.4.40.11">[Su.4.40.11] tatra śokaśramabhayāmarṣauṣṇyaviṣaraktapittamadamūrcchādāhapipāsāpāṇḍurogatāluśoṣacchardiśiro+abhighātodgārāpatarpitatimirapramehodarādhmānordhvavātārtā bālavṛddhadurbalaviriktāsthāpitajāgaritagarbhiṇīrūkṣakṣīṇakṣatoraskamadhughṛtadadhidugdhamatsyamadyayavāgūpītālpakaphāśca na dhūmamāseveran// </l>
                    <l xml:id="Su.4.40.12">[Su.4.40.12] akālapītaḥ kurute bhramaṃ mūrcchāṃ śirorujam/ ghrāṇaśrotrākṣijihvānāmupaghātaṃ ca dāruṇam// </l>
                    <l xml:id="Su.4.40.13">[Su.4.40.13] ādyāstu trayo dhūmā dvādaśasu kāleṣūpādeyāḥ/ tadyathā kṣutadantaprakṣālananasyasnānabhojanadivāsvapnamaithunacchardimūtroccārahasitaruṣitaśastrakarmānteṣviti/ tatra vibhāgo mūtroccārakṣavathuhasitaruṣitamaithunānteṣu snaihikaḥ, snānacchardivāsvapnānteṣu vairecanikaḥ, dantaprakṣālanasya snānabhojanaśastrakarmānteṣu prāyogika iti// </l>
                    <l xml:id="Su.4.40.14">[Su.4.40.14] tatra snaihiko vātaṃ śamayati, snehādupalepācca; vairecanaḥ śleṣmāṇamutkleśyāpakarṣati, raukṣyāttaikṣṇyādauṣṇyādvaiśadyācca; prāyogikaḥ śleṣmāṇamutkleśayatyutkliṣṭaṃ cāpakarṣati śamayati vātaṃ sādhāraṇatvāt pūrvābhyāmiti// </l>
                    <l xml:id="Su.4.40.15">[Su.4.40.15] bhavati cātra naro dhūmopayogācca prasannendriyavāṅmanāḥ/ dṛḍhakeśadvijaśmaśruḥ sugandhiviśadānanaḥ// </l>
                    <l xml:id="Su.4.40.16">[Su.4.40.16] tathā kāsaśvāsārocakāsyopalepasvarabhedamukhāsrāvakṣavathuvamathukrathatandrānidrāhanumanyāstambhāḥ pīnasaśirorogakarṇākṣiśūlā vātakaphanimittāścāsya mukharogā na bhavanti// </l>
                    <l xml:id="Su.4.40.17">[Su.4.40.17] tasya yogāyogātiyogā vijñātavyāḥ/ tatra yogo rogapraśamanaḥ, ayogo rogāpraśamanaḥ, tālugalaśoṣaparidāhapipāsāmūrcchābhramamadakarṇakṣveḍadṛṣṭināsārogadaurbalyānyatiyogo&amp; janayati// </l>
                    <l xml:id="Su.4.40.18">[Su.4.40.18] prāyogikaṃ trīṃstrīnucchvāsānādadīta mukhanāsikābhyāṃ ca paryāyāṃstrīṃścaturo veti, snaihikaṃ yāvadaśrupravṛttiḥ, vairecanikamādoṣadarśanāt, tilataṇḍulayavāgūpītena pātavyo vāmanīyaḥ, grāsāntareṣu kāsaghna iti// </l>
                    <l xml:id="Su.4.40.19">[Su.4.40.19] vraṇadhūmaṃ śarāvasaṃpuṭopanītena netreṇa vraṇamānayet, dhūmapānādvedanopaśamo vraṇavaiśadyamāsrāvopaśamaśca bhavati// </l>
                    <l xml:id="Su.4.40.20">[Su.4.40.20] vidhireṣa samāsena dhūmasyābhihito mayā/ nasyasyātaḥ pravakṣyāmi vidhiṃ niravaśeṣataḥ// </l>
                    <l xml:id="Su.4.40.21">[Su.4.40.21] auṣadhamauṣadhasiddho vā sneho nāsikābhyāṃ dīyata iti nasyam/ taddvividhaṃ śirovirecanaṃ, snehanaṃ ca/ taddvividhamapi pañcadhā/ tadyathā nasyaṃ, śirovirecanaṃ, pratimarśo, avapīḍaḥ, pradhamanaṃ ca/ teṣu nasyaṃ pradhānaṃ śirovirecanaṃ ca; nasyavikalpaḥ pratimarśaḥ, śirovirecanavikalpo+avapīḍaḥ pradhamanaṃ ca; tato nasyaśabdaḥ pañcadhā niyamitaḥ// </l>
                    <l xml:id="Su.4.40.22">[Su.4.40.22] tatra yaḥ snehanārthaṃ śūnyaśirasāṃ grīvāskandhorasāṃ ca balajananārthaṃ dṛṣṭiprasādajananārthaṃ vā sneho vidhīyate tasmin vaiśeṣiko nasyaśabdaḥ/ tattu deyaṃ vātābhibhūte śirasi dantakeśaśmaśruprapātadāruṇakarṇaśūlakarṇakṣveḍatimirasvaropaghātanāsārogāsyaśoṣāvabāhukākālajavalīpalitaprādurbhāvadāruṇaprabodheṣu vātapaittikeṣu mukharogeṣvanyeṣu ca vātapittaharadravyasiddhena sneheneti// </l>
                    <l xml:id="Su.4.40.23">[Su.4.40.23] śirovirecanaṃ śleṣmaṇā+abhivyāptatālukaṇṭhaśirasāmarocakaśirogauravaśūlapīnasārdhāvabhedakakṛmipratiśyāyāpasmāragandhājñāneṣvanyeṣu cordhvajatrugateṣu kaphajeṣu vikāreṣu śirovirecanadravyaistatsiddhena vā sneheneti// </l>
                    <l xml:id="Su.4.40.24">[Su.4.40.24] tatraitaddvividhamapyabhuktavato+annakāle pūrvāhṇe śleṣmarogiṇāṃ, madhyāhne pittarogiṇāṃ, aparāhṇe vātarogiṇām// </l>
                    <l xml:id="Su.4.40.25">[Su.4.40.25] atha puruṣāya śirovirecanīyāya tyaktamūtrapurīṣāya bhuktavate vyabhre kāle dantakāṣṭhadhūmapānābhyāṃ viśuddhavaktrasrotase pāṇitāpaparisvinnamṛditagalakapolalalāṭapradeśāya vātātaparajohīne veśmanyuttānaśāyine prasāritakaracaraṇāya kiñcit pravilambitaśirase vastrācchāditanetrāya vāmahastapradeśinyagronnāmitanāsāgrāya viśuddhasrotasi dakṣiṇahastena snehamuṣṇāmbunā prataptaṃ rajatasuvarṇatāmramaṇimṛtpātraśuktīnāmanyatamasthaṃ śuktyā&amp; picunā vā sukhoṣṇaṃ snehamadrutamāsiñcedavyavacchinnadhāraṃ yathā netre na prāpnoti// </l>
                    <l xml:id="Su.4.40.26">[Su.4.40.26] snehe+avasicyamāne tu śiro naiva prakampayet/ na kupyenna prabhāṣecca na kṣuyānna hasettathā// </l>
                    <l xml:id="Su.4.40.27">[Su.4.40.27] etairhi vihataḥ sneho na samyak pratipadyate/ tataḥ kāsapratiśyāyaśiro+akṣigadasaṃbhavaḥ// </l>
                    <l xml:id="Su.4.40.28">[Su.4.40.28] tasya pramāṇamaṣtau bindavaḥ pradeśinīparvadvayaniḥsṛtāḥ prathamā mātrā, dvitīyā śuktiḥ, tṛtīyā pāṇiśuktiḥ, ityetāstisro mātrā yathābalaṃ prayojyāḥ// </l>
                    <l xml:id="Su.4.40.29">[Su.4.40.29] snehanasyaṃ nopagiletkathaṃcidapi buddhimān// </l>
                    <l xml:id="Su.4.40.30">[Su.4.40.30] śṛṅgāṭakamabhiplāvya nireti vadanādyathā/ kaphotkleśabhayāccainaṃ niṣṭhīvedavidhārayan// </l>
                    <l xml:id="Su.4.40.31">[Su.4.40.31] datte ca punarapi saṃsvedya galakapolādīn dhūmamāseveta, bhojayeccainamabhiṣyandi, tato+asyācārikamādiśet; rajodhūmasnehātapamadyadravapānaśiraḥsnānātiyānakrodhādīni ca pariharet// </l>
                    <l xml:id="Su.4.40.32">[Su.4.40.32] tasya yogātiyogāyogānāmidaṃ vijñānaṃ bhavati// </l>
                    <l xml:id="Su.4.40.33">[Su.4.40.33] lāghavaṃ śiraso yoge sukhasvapnaprabodhanam/ vikāropaśamaḥ śuddhirindiryāṇāṃ manaḥsukham// </l>
                    <l xml:id="Su.4.40.34">[Su.4.40.34] kaphaprasekaḥ śiraso gurutendriyavibhramaḥ/ lakṣaṇaṃ mūrdhnayatisnigdhe rūkṣaṃ tatrāvacārayet// </l>
                    <l xml:id="Su.4.40.35">[Su.4.40.35] ayoge vātavaiguṇyamindriyāṇāṃ ca rūkṣatā/ rogāśāntiśca tatreṣṭaṃ bhūyo nasyaṃ prayojayet// </l>
                    <l xml:id="Su.4.40.36">[Su.4.40.36] catvāro bindavaḥ ṣaḍ vā tathā+aṣṭau vā yathābalam/ śirovirekasnehasya pramāṇamabhinirdiśet// </l>
                    <l xml:id="Su.4.40.37">[Su.4.40.37] nasye trīṇyupadiṣṭāni lakṣaṇāni prayogataḥ/ śuddha(śuddhi)hīnātisaṃjñāni viśeṣācchāstracintakaiḥ// </l>
                    <l xml:id="Su.4.40.38">[Su.4.40.38] lāghavaṃ śirasaḥ suddhiḥ srotasāṃ vyādhinirjayaḥ/ cittendriyaprasādaśca śirasaḥ śuddhilakṣaṇam// </l>
                    <l xml:id="Su.4.40.39">[Su.4.40.39] kaṇḍūpadehau gurutā srotasāṃ kaphasaṃsravaḥ/ mūrdhni hīnaviśuddhe tu lakṣaṇaṃ parikīrtitam// </l>
                    <l xml:id="Su.4.40.40">[Su.4.40.40] mastuluṅgāgamo vātavṛddhirindriyavibhramaḥ/ śūnyatā śirasaścāpi mūrdhni gāḍhavirecite// </l>
                    <l xml:id="Su.4.40.41">[Su.4.40.41] hīnātiśuddhe śirasi kaphavātaghnamācaret/ samyagviśuddhe śirasi sarpirnasyaṃ niṣecayet// </l>
                    <l xml:id="Su.4.40.42">[Su.4.40.42] (ekāntaraṃ dvyanataraṃ vā saptāhaṃ vā punaḥ punaḥ/ ekaviṃśatirātraṃ vā yāvadvā sādhu manyate//) </l>
                    <l xml:id="Su.4.40.43">[Su.4.40.43] mārutenābhibhūtasya vā+atyantaṃ yasya dehinaḥ/ dvikālaṃ cāpi dātavyaṃ nasyaṃ tasya vijānatā&amp;//) </l>
                    <l xml:id="Su.4.40.44">[Su.4.40.44] avapīḍastu śirovirecanavadabhiṣyaṇṇasarpadaṣṭavisaṃjñebhyo dadyācchirocirecanadravyāṇāmanyatamamavapiṣyāvapīḍya&amp; ca, śarkarekṣurasakṣīraghṛtamāṃsarasānāmanyatamaṃ kṣīṇānāṃ śoṇitapitte ca vidadhyāt// </l>
                    <l xml:id="Su.4.40.45">[Su.4.40.45] kṛśadurbalabhīrūṇāṃ sukumārasya yoṣitām/ śṛtāḥ snehāḥ śiraḥśuddhyai kalkastebhyo&amp; yathā hitaḥ// </l>
                    <l xml:id="Su.4.40.46">[Su.4.40.46] cetovikārakṛmiviṣābhipannānāṃ cūrṇaṃ pradhamet// </l>
                    <l xml:id="Su.4.40.47">[Su.4.40.47] nasyena parihartavyo bhutavānapatarpito+atyarthataruṇapratiśyāyī garbhiṇī pītasnehodakamadyadravo+ajīrṇī dattabastiḥ kruddho garārtastṛṣitaḥ śokābhibhūtaḥ ānto bālo vṛddho vegāvarodhitaḥ&amp; śiraḥsnātukāmaśceti; anārtave cābhre nasyadhūmau pariharet// </l>
                    <l xml:id="Su.4.40.48">[Su.4.40.48] tatra hīnātimātrātiśītoṣṇasahasāpradānādatipravilambitaśirasa ucchiṅghato vicalato+abhyavaharato vā pratiṣiddhapradānācca vyāpado bhavanti tṛṣṇodgārādayo doṣanimittāḥ kṣayajāśca// </l>
                    <l xml:id="Su.4.40.49">[Su.4.40.49] bhavataścātra nasye śirovireke ca vyāpado dvividhāḥ smṛtāḥ/ doṣotkleśāt kṣayāccaiva vijñeyāstā yathākramam// </l>
                    <l xml:id="Su.4.40.50">[Su.4.40.50] doṣokleśanimittāstu jayecchamanaśodhanaiḥ/ atha kṣayanimittāsu yathāsvaṃ bṛṃhaṇaṃ hitam// </l>
                    <l xml:id="Su.4.40.51">[Su.4.40.51] pratimarśaścaturdaśasu kāleṣūpādeyaḥ; tadyathā talpotthitena, prakṣālitadantena, gṛhānnirgacchatā, vyāyāmavyavāyādhvapariśrāntena, mūtroccārakavalāñjanānte, bhuktavatā, charditavatā, divāsvapnotthitena, sāyaṃ ceti// </l>
                    <l xml:id="Su.4.40.52">[Su.4.40.52] tatra talpotthitenāsevitaḥ pratimarśo rātrāvupacitaṃ nāsāsrotogataṃ malamupahanti manaḥprasādaṃ ca karoti, prakṣālitadantenāsevito dantānāṃ dṛḍhatāṃ vadanasaugandhyaṃ cāpādayati, gṛhānnirgacchatā sevito nāsāseotasaḥ klinnatayā rajodhūmo vā na bādhate, vyāyāmamaithunādhvapariśrāntenāsevitaḥ śramamupahanti, mūtroccārānte sevito dṛṣṭergurutvamapanayati, kavalāñjanānte sevito dṛṣṭiṃ prasādayati, bhuktavatā sevitaḥ srotasāṃ viśuddhiṃ laghutāṃ cāpādayati, vāntenāsevitaḥ srotovilagnaṃ śleṣmāṇamapohya bhaktākāṅkṣāmāpādayati, divāsvapnotthitenāsevito nidrāśeṣaṃ gurutvaṃ malaṃ cāpohya cittaikāgryaṃ janayati, sāyaṃ cāsevitaḥ sukhanidrāprabodhaṃ ceti// </l>
                    <l xml:id="Su.4.40.53">[Su.4.40.53] īṣaducchiṅghataḥ sneho yāvadvaktraṃ prapadyate/ nasye niṣiktaṃ taṃ vidyāt pratimarśaṃ pramāṇataḥ// </l>
                    <l xml:id="Su.4.40.54">[Su.4.40.54] nasyena rogāḥ śāmyanti narāṇāmūrdhvajatrujāḥ/ indriyāṇāṃ ca vaimalyaṃ kuryādāsyaṃ sugandhi ca// </l>
                    <l xml:id="Su.4.40.55">[Su.4.40.55] hanudantaśirogrīvātrikabāhūrasāṃ balam/ valīpalitakhālityavyaṅgānāṃ cāpyasaṃbhavam// </l>
                    <l xml:id="Su.4.40.56">[Su.4.40.56] tailaṃ kaphe savāte syāt kevale pavane vasām/ dadyātsarpiḥ sadā pitte majjānaṃ ca samārute// </l>
                    <l xml:id="Su.4.40.57">[Su.4.40.57] caturvidhasya snehasya vidhirevaṃ prakīrtitaḥ/ śleṣmasthānāvirodhitvātteṣu tailaṃ vidhīyate// </l>
                    <l xml:id="Su.4.40.58">[Su.4.40.58] ataḥ paraṃ pravakṣyāmi kavalagrahaṇe vidhim/ caturdhā kavalaḥ snehī prasādī śodhiropaṇau// </l>
                    <l xml:id="Su.4.40.59">[Su.4.40.59] sngidhoṣṇaiḥ snaihiko vāte svāduśītaiḥ prasādanaḥ/ pitte kaṭvamlalavaṇai rūkṣoṣṇaiḥ śodhanaḥ kaphe// </l>
                    <l xml:id="Su.4.40.60">[Su.4.40.60] kaṣāyatiktamadhuraiḥ kaṭūṣṇai ropaṇo vraṇe/ caturvidhasya caivāsya viśeṣo+ayaṃ prakīrtitaḥ// </l>
                    <l xml:id="Su.4.40.61">[Su.4.40.61] tatra trikaṭukavacāsarṣapaharītakīkalkamāloḍya tailaśuktasurāmūtrakṣāramadhūnāmanyatamena salavaṇamabhiprataptamupasvinnamṛditagalakapolalalāṭapradeśo dhārayet// </l>
                    <l xml:id="Su.4.40.62">[Su.4.40.62] sukhaṃ saṃcāryate yā tu mātrā sa (sā) kavalaḥ smṛtaḥ/ asaṃcāryā tu yā mātrā gaṇḍūṣaḥ sa prakīrtitaḥ// </l>
                    <l xml:id="Su.4.40.63">[Su.4.40.63] tāvacca dhārayitavyo+ananyamanasonnatadehena yāvaddoṣaparipūrṇakapolatvaṃ nāsāsrotonayanapariplāvaśca bhavati tadā vimoktavyaḥ, punaścānyo grahītavya iti// </l>
                    <l xml:id="Su.4.40.64">[Su.4.40.64] evaṃ snehapayaḥkṣaudrarasamūtrāmlasaṃbhṛtāḥ/ kasāyoṣṇodakābhyāṃ ca kavalā doṣato hitāḥ// </l>
                    <l xml:id="Su.4.40.65">[Su.4.40.65] vyādherapacayastuṣṭirvaiśadyaṃ vaktralāghavam/ indiryāṇāṃ prasādaśca kavale śuddhilakṣaṇam// </l>
                    <l xml:id="Su.4.40.66">[Su.4.40.66] hīne jāḍyakaphotkleśāvarasajñānameva ca/ atiyogānmukhe pākaḥ śoṣatṛṣṇāruciklamāḥ// </l>
                    <l xml:id="Su.4.40.67">[Su.4.40.67] śodhanīye viśeṣeṇa bhavantyeva na saṃśayaḥ/ tilā nīlotpalaṃ sarpiḥ śarkarā kṣīrameva ca// </l>
                    <l xml:id="Su.4.40.68">[Su.4.40.68] sakṣaudro dagdhavaktrasya gaṇḍūṣo dāhanāśanaḥ/ kavalasya vidhirhyeṣa samāsena prakīrtitaḥ// </l>
                    <l xml:id="Su.4.40.69">[Su.4.40.69] vibhajya bheṣajaṃ buddhyā kurvīta pratisāraṇam/ kalko rasakriyā kṣaudraṃ cūrṇaṃ ceti caturvidham// </l>
                    <l xml:id="Su.4.40.70">[Su.4.40.70] aṅgulyagrapraṇītaṃ tu yathāsvaṃ mukharogiṇām/ tasmin yogamayogaṃ ca kavaloktaṃ vibhāvayet// </l>
                    <l xml:id="Su.4.40.71">[Su.4.40.71] tāneva śamayed vyādhīn kavalo yānapohati/ doṣaghnamanabhiṣyandi bhojayecca tathā naram// iti suśrutasaṃhitāyāṃ cikitsāsthāne dhūmanasyakavalagrahacikitsitaṃ nāma catvāriṃśo+adhyāyaḥ// iti bhagavatā śrīdhanvantariṇopadiṣṭāyāṃ tacchiṣyeṇa maharṣiṇā suśrutena viracitāyāṃ suśrutasaṃhitāyāṃ cikitsāsthānaṃ samāptam// </l>
                </div>
            </div>
            <div n="5" type="sthāna" xml:id="suśrutasaṃhitā-body-div-5">
                <head xml:id="suśrutasaṃhitā-body-div-5-head">kalpasthānam</head>
                <div n="1" type="adhyāyaḥ" xml:id="suśrutasaṃhitā-body-div-5-div-1">
                    <head xml:id="suśrutasaṃhitā-body-div-5-div-1-head">prathamo+adhyāyaḥ/</head>
                    <l xml:id="Su.5.1.1">[Su.5.1.1] athāto+annapānarakṣakalpaṃ vyākhyāsyāmaḥ// </l>
                    <l xml:id="Su.5.1.2">[Su.5.1.2] yathovāca bhagavān dhanvantariḥ// </l>
                    <l xml:id="Su.5.1.3">[Su.5.1.3] dhanvantariḥ kāśipatistapodharmabhṛtāṃ varaḥ/ suśrutaprabhṛtīñchiṣyāñchaśāsāhataśāsanaḥ// </l>
                    <l xml:id="Su.5.1.4">[Su.5.1.4] ripavo vikramākrāntā ye ca sve kṛtyatāṃ gatāḥ/ sisṛkṣavaḥ krodhaviṣaṃ vivaraṃ prāpya tādṛśam// </l>
                    <l xml:id="Su.5.1.5">[Su.5.1.5] viṣairnihanyurnipuṇaṃ nṛpatiṃ duṣṭacetasaḥ/ striyo vā vividhān yogān kadācitsubhagecchayā// </l>
                    <l xml:id="Su.5.1.6">[Su.5.1.6] viṣakanyopayogādvā kṣaṇājjahyādasūnnaraḥ/ tasmādvaidyena satataṃ viṣādrakṣyo narādhipaḥ// </l>
                    <l xml:id="Su.5.1.7">[Su.5.1.7] yasmācca ceto+anityatvamaśvavat prathitaṃ nṛṇām/ na viśvasyāttato rājā kadācidapi kasyacit// </l>
                    <l xml:id="Su.5.1.8">[Su.5.1.8] kulīnaṃ dhārmikaṃ snigdhaṃ subhṛtaṃ saṃtatotthitam/ alubdhamaśaṭhaṃ bhaktaṃ kṛtajñaṃ priyadarśanam// </l>
                    <l xml:id="Su.5.1.9">[Su.5.1.9] krodhapāruṣyamātsaryamāyālasyavivarjitam/ jitendriyaṃ kṣamāvantaṃ śuciṃ śīladayānvitam// </l>
                    <l xml:id="Su.5.1.10">[Su.5.1.10] medhāvinamasaṃśrāntamanuraktaṃ&amp; hitaiṣiṇam/ paṭuṃ pragalbhaṃ nipuṇaṃ dakṣamālasyavarjitam&amp;// </l>
                    <l xml:id="Su.5.1.11">[Su.5.1.11] pūrvoktaiśca guṇairyuktaṃ nityaṃ sannihitāgadam/ mahānase prayuñjīta vaidyaṃ tadvidyapūjitam// </l>
                    <l xml:id="Su.5.1.12">[Su.5.1.12] praśastadigdeśakṛtaṃ śucibhāṇḍaṃ mahacchuci/ sajālakaṃ gavākṣāḍhyamāptavarganiṣevitam// </l>
                    <l xml:id="Su.5.1.13">[Su.5.1.13] vikakṣasṛṣṭasaṃsṛṣṭaṃ savitānaṃ kṛtārcanam/ parīkṣitastrīpuruṣaṃ bhaveccāpi mahānasam// </l>
                    <l xml:id="Su.5.1.14">[Su.5.1.14] tatrādhyakṣaṃ niyuñjīta prāyo vaidyaguṇānvitam/ śucayo dakṣiṇā dakṣā vinītāḥ priyadarśanāḥ// </l>
                    <l xml:id="Su.5.1.15">[Su.5.1.15] saṃvibhaktāḥ sumanaso nīcakeśanakhāḥ sthirāḥ/ snātā dṛḍhaṃ saṃyaminaḥ kṛtoṣṇīṣāḥ susaṃyatāḥ// </l>
                    <l xml:id="Su.5.1.16">[Su.5.1.16] tasya cājñāvidheyāḥ syurvividhāḥ parikarmiṇaḥ/ āhārasthitayaścāpi bhavanti prāṇino yataḥ// </l>
                    <l xml:id="Su.5.1.17">[Su.5.1.17] tasmānmahānase vaidyaḥ pramādarahito bhavet/ māhānasikavoḍhāraḥ saupaudanikapaupikāḥ// </l>
                    <l xml:id="Su.5.1.18">[Su.5.1.18] bhaveyurvaidyavaśagā ye cāpyanye+atra kecana/ iṅgitajño manuṣyāṇāṃ vākceṣṭāmukhavaikṛtaiḥ// </l>
                    <l xml:id="Su.5.1.19">[Su.5.1.19] vidyādviṣasya dātāramebhirliṅgaiśca buddhimān/ na dadātyuttaraṃ pṛṣṭo vivakṣan mohameti ca// </l>
                    <l xml:id="Su.5.1.20">[Su.5.1.20] apārthaṃ bahu saṅkīrṇaṃ bhāṣate cāpi mūḍhavat/ sphoṭayatyaṅgulīrbhūmimakasmādvilikheddhaset// </l>
                    <l xml:id="Su.5.1.21">[Su.5.1.21] vepathurjāyate tasya trastaścānyo+anyamīkṣate/ &amp;kṣāmo vivarṇavaktraśca nakhaiḥ kiñcicchinattyapi// </l>
                    <l xml:id="Su.5.1.22">[Su.5.1.22] ālabhetāsakṛddīnaḥ kareṇa ca śiroruhān/ niryiyāsurapadvārairvīkṣate ca punaḥ punaḥ// </l>
                    <l xml:id="Su.5.1.23">[Su.5.1.23] vartate viparītaṃ tu viṣadātā vicetanaḥ/ kecidbhayāt pārthivasya tvaritā vā tadājñayā// </l>
                    <l xml:id="Su.5.1.24">[Su.5.1.24] asatāmapi santo+api ceṣṭāṃ kurvanti mānavāḥ/ tasmāt parīkṣaṇaṃ kāryaṃ bhṛtyānāmādṛtairnṛpaiḥ// </l>
                    <l xml:id="Su.5.1.25">[Su.5.1.25] anne pāne dantakāṣṭhe tathā+abhyaṅge+avalekhane/ utsādane kaṣāye ca pariṣeke+anulepane// </l>
                    <l xml:id="Su.5.1.26">[Su.5.1.26] srukṣu vastreṣu śayyāsu kavacābharaṇeṣu ca/ pādukāpādapīṭheṣu pṛṣṭheṣu gajavājinām// </l>
                    <l xml:id="Su.5.1.27">[Su.5.1.27] viṣajuṣṭeṣu cānyeṣu nasyadhūmāñjanādiṣu/ lakṣaṇāni pravakṣyāmi cikitsāmapyanantaram// </l>
                    <l xml:id="Su.5.1.28">[Su.5.1.28] nṛpabhaktādbaliṃ nyastaṃ saviṣaṃ bhakṣayanti ye/ tatraiva te vinaśyanti makṣikāvāyasādayaḥ// </l>
                    <l xml:id="Su.5.1.29">[Su.5.1.29] hutabhuk tena cānnena bhṛśaṃ caṭacaṭāyate/ mayūrakaṇṭhapratimo jāyate cāpi duḥsahaḥ// </l>
                    <l xml:id="Su.5.1.30">[Su.5.1.30] bhinnārcistīkṣṇadhūmaśca nacirāccopaśāmyati/ cakorasyākṣivairāgyaṃ jāyate kṣiprameva tu// </l>
                    <l xml:id="Su.5.1.31">[Su.5.1.31] dṛṣṭvā+annaṃ viṣasaṃsṛṣṭaṃ mriyante jīvajīvakāḥ/ kokilaḥ svaravaikṛtyaṃ krauñcastu madamṛcchati// </l>
                    <l xml:id="Su.5.1.32">[Su.5.1.32] hṛṣyenmayūra udvignaḥ krośataḥ śukasārike/ haṃsaḥ kṣveḍati cātyarthaṃ bhṛṅgarājastu kūjati// </l>
                    <l xml:id="Su.5.1.33">[Su.5.1.33] pṛṣato visṛjatyaśruṃ viṣṭhāṃ muñcati markaṭaḥ/ sannikṛṣṭāṃstataḥ kuryādrājñastān mṛgapakṣiṇaḥ// </l>
                    <l xml:id="Su.5.1.34">[Su.5.1.34] veśmano+atha vibhūṣārthaṃ rakṣārthaṃ cātmanaḥ sadā/ upakṣiptasya cānnasya bāṣpeṇordhvaṃ prasarpatā// </l>
                    <l xml:id="Su.5.1.35">[Su.5.1.35] hṛtpīḍā bhrāntanetratvaṃ śiroduḥkhaṃ ca jāyate/ tatra nasyāñjane kuṣṭhaṃ lāmajjaṃ naladaṃ madhu// </l>
                    <l xml:id="Su.5.1.36">[Su.5.1.36] kuryācchirīṣarajanīcandanaiśca pralepanam/ hṛdi candanalepastu tathā sukhamavāpnuyāt// </l>
                    <l xml:id="Su.5.1.37">[Su.5.1.37] pāṇiprāptaṃ pāṇidāhaṃ nakhaśātaṃ karoti ca/ atra pralepaḥ śyāmendragopāsomotpalāni ca// </l>
                    <l xml:id="Su.5.1.38">[Su.5.1.38] sa cet pramādānmohādvā tadannamupasevate/ aṣṭhīlāvattato jihvā bhavatyarasavedinī// </l>
                    <l xml:id="Su.5.1.39">[Su.5.1.39] tudyate dahyate cāpi śleṣmā cāsyāt prasicyate/ tatra bāṣperitaṃ karma yacca syāddāntakāṣṭhikam// </l>
                    <l xml:id="Su.5.1.40">[Su.5.1.40] mūrcchāṃ chardimatīsāramādhmānaṃ dāhavepathū/ indriyāṇāṃ ca vaikṛtyaṃ kuryādāmāśayaṃ gatam// </l>
                    <l xml:id="Su.5.1.41">[Su.5.1.41] tatrāśu madanālābubimbīkośātakīphalaiḥ/ chardanaṃ dadhyudaśvidbhyāmathavā taṇḍulāmbunā// </l>
                    <l xml:id="Su.5.1.42">[Su.5.1.42] dāhaṃ mūrcchāmatīsāraṃ tṛṣṇāmindriyavaikṛtam/ āṭopaṃ pāṇḍutāṃ kārśyaṃ kuryāt pakvāśayaṃ gatam// </l>
                    <l xml:id="Su.5.1.43">[Su.5.1.43] virecanaṃ sasarpiṣkaṃ tatroktaṃ nīlinīphalam/ dadhnā dūṣīviṣāriśca peyo vā madhusaṃyutaḥ// </l>
                    <l xml:id="Su.5.1.44">[Su.5.1.44] dravadravyeṣu sarveṣu kṣīramadyodakādiṣu/ bhavanti vividhā rājyaḥ phenabudbudajanma ca// </l>
                    <l xml:id="Su.5.1.45">[Su.5.1.45] chāyāścātra na dṛśyante dṛśyante yadi vā punaḥ/ bhavanti yamalāśchidrāstanvyo vā vikṛtāstathā// </l>
                    <l xml:id="Su.5.1.46">[Su.5.1.46] śākasūpānnamāṃsāni klinnāni virasāni ca/ sadyaḥ paryuṣitānīva vigandhāni bhavanti ca// </l>
                    <l xml:id="Su.5.1.47">[Su.5.1.47] gandhavarṇarasairhīnāḥ sarve bhakṣyāḥ phalāni ca/ pakvānyāśu viśīryante pākamāmāni yānti ca// </l>
                    <l xml:id="Su.5.1.48">[Su.5.1.48] viśīryate kūrcakastu dantakāṣṭhagate viṣe/ jihvādantauṣṭhamāṃsānāṃ śvayathuścopajāyate// </l>
                    <l xml:id="Su.5.1.49">[Su.5.1.49] athāsya dhātakīpuṣpapathyājambūphalāsthibhiḥ/ sakṣaudraiḥ pracchite śophe kartavyaṃ pratisāraṇam// </l>
                    <l xml:id="Su.5.1.50">[Su.5.1.50] athāvā+aṅkoṭhamūlāni tvacaḥ saptacchadasya vā/ śirīṣamāṣakā vā+api sakṣaudrāḥ pratisāraṇam// </l>
                    <l xml:id="Su.5.1.51">[Su.5.1.51] jihvānirlekhavalau dantakāṣṭhavadādiśet/ picchilo bahulo+abhyaṅgo vivarṇo vā viṣānvitaḥ// </l>
                    <l xml:id="Su.5.1.52">[Su.5.1.52] sphoṭajanmarujāsrāvatvakpākaḥ svedanaṃ jvaraḥ/ daraṇaṃ cāpi māṃsānāmabhyaṅge viṣasaṃyute// </l>
                    <l xml:id="Su.5.1.53">[Su.5.1.53] tatra śītāmbusiktasya kartavyamanulepanam/ candanaṃ tagaraṃ kuṣṭhamuśīraṃ veṇupatrikā// </l>
                    <l xml:id="Su.5.1.54">[Su.5.1.54] somavallyamṛtā śvetā padmaṃ kālīyakaṃ tvacam/ kapittharasamūtrābhyāṃ pānametacca yujyate// </l>
                    <l xml:id="Su.5.1.55">[Su.5.1.55] utsādane parīṣeke kaṣāye cānulepane/ śayyāvastratanutreṣu jñeyamabhyaṅgalakṣaṇaiḥ// </l>
                    <l xml:id="Su.5.1.56">[Su.5.1.56] keśaśātaḥ śiroduḥkhaṃ khebhyaśca rudhirāgamaḥ/ granthijanmottamāṅgeṣu viṣajuṣṭe+avalekhane// </l>
                    <l xml:id="Su.5.1.57">[Su.5.1.57] pralepo bahuśastatra bhavitāḥ kṛṣṇamṛttikāḥ/ ṛṣyapittaghṛtaśyāmāpālindītaṇḍulīyakaiḥ// </l>
                    <l xml:id="Su.5.1.58">[Su.5.1.58] gomayasvaraso vā+api hito vā mālatīrasaḥ/ raso mūṣikaparṇyā vā dhūmo vā+agārasaṃbhavaḥ// </l>
                    <l xml:id="Su.5.1.59">[Su.5.1.59] śiro+abhyaṅgaḥ śirastrāṇaṃ snānamuṣṇīṣameva ca/ srajaśca viṣasaṃsṛṣṭāḥ sādhayedavalekhanāt// </l>
                    <l xml:id="Su.5.1.60">[Su.5.1.60] mukhālepe mukhaṃ śyāvaṃ yuktamabhyaṅgalakṣaṇaiḥ/ padminīkaṇṭakaprakhyaiḥ kaṇṭakaiścopacīyate// </l>
                    <l xml:id="Su.5.1.61">[Su.5.1.61] tatra kṣaudraghṛtaṃ pānaṃ pralepaścandanaṃ ghṛtam/ payasyā madhukaṃ phañjī bandhujīvaḥ punarnavā// </l>
                    <l xml:id="Su.5.1.62">[Su.5.1.62] asvāsthyaṃ kuñjarādīnāṃ lālāsrāvo+akṣiraktatā/ sphikpāyumeḍhramuṣkeṣu yātuśca sphoṭasaṃbhavaḥ// </l>
                    <l xml:id="Su.5.1.63">[Su.5.1.63] tatrābhyaṅgavadeveṣṭā yātṛvāhanayoḥ kriyā/ śoṇitāgamanaṃ khebhyaḥ śirorukkaphasṃsravaḥ// </l>
                    <l xml:id="Su.5.1.64">[Su.5.1.64] nasyadhūmagate liṅgamindiryāṇāṃ ca vaikṛtam/ tatra dugdhairgavādīnāṃ sarpiḥ sātiviṣaiḥ śṛtam// </l>
                    <l xml:id="Su.5.1.65">[Su.5.1.65] pāne nasye ca saśvetaṃ hitaṃ samadayantikam/ gandhahānirvivarṇatvaṃ puṣpāṇāṃ mlānatā bhavet// </l>
                    <l xml:id="Su.5.1.66">[Su.5.1.66] jighrataśca śiroduḥkhaṃ vāripūrṇe ca locane/ tatra bāṣperitaṃ karma mukhālepe ca yat smṛtam// </l>
                    <l xml:id="Su.5.1.67">[Su.5.1.67] karṇatailagate śrotravaiguṇyaṃ śophavedane/ karṇasrāvaśca tatrāśu kartavyaṃ pratipūraṇam// </l>
                    <l xml:id="Su.5.1.68">[Su.5.1.68] svaraso bahuputrāyāḥ saghṛtaḥ kṣaudrasaṃyutaḥ/ somavalkarasaścāpi suśīto hita iṣyate// </l>
                    <l xml:id="Su.5.1.69">[Su.5.1.69] aśrūpadeho dāhaśca vedanā dṛṣṭivibhramaḥ/ añjane viṣasaṃsṛṣṭe bhavedāndhyamathāpi ca// </l>
                    <l xml:id="Su.5.1.70">[Su.5.1.70] tatra sadyo ghṛtaṃ peyaṃ tarpaṇaṃ ca samāgadham/ añjanaṃ meṣaśṛṅgasya niryāso varuṇasya ca// </l>
                    <l xml:id="Su.5.1.71">[Su.5.1.71] muṣkakasyājakarṇasya pheno gopittasaṃyutaḥ/ kapitthameṣaśṛṅgyośca puṣpaṃ bhallātakasya vā// </l>
                    <l xml:id="Su.5.1.72">[Su.5.1.72] ekaikaṃ kārayet puṣpaṃ bandhūkāṅkoṭayorapi/ śophaḥ srāvastathā svāpaḥ pādayoḥ sphoṭajanma ca// </l>
                    <l xml:id="Su.5.1.73">[Su.5.1.73] bhavanti viṣajuṣṭābhyāṃ pādukābhyāmasaṃśayam/ upānatpādapīṭhāni pādukāvat prasādhayet// </l>
                    <l xml:id="Su.5.1.74">[Su.5.1.74] bhūṣaṇāni hatārcīṃṣi na vibhānti yathā purā/ svāni sthānāni hanyuśca dāhapākāvadāraṇaiḥ// </l>
                    <l xml:id="Su.5.1.75">[Su.5.1.75] pādukābhūṣaṇeṣūktamabhyaṅgavidhimācaret/ viṣopasargo bāṣpādirbhūṣaṇānto ya īritaḥ// </l>
                    <l xml:id="Su.5.1.76">[Su.5.1.76] samīkṣyopadravāṃstasya vidadhīta cikitsitam/ mahāsugandhimagadaṃ yaṃ pravakṣyāmi taṃ bhiṣak// </l>
                    <l xml:id="Su.5.1.77">[Su.5.1.77] pānālepananasyeṣu vidadhītāñjaneṣu ca/ virecanāni tīkṣṇāni kuryāt pracchardanāni ca// </l>
                    <l xml:id="Su.5.1.78">[Su.5.1.78] sirāśca vyadhayet kṣipraṃ prāptaṃ visrāvaṇaṃ yadi/ mūsikā+ajaruhā vā+api haste baddhā tu bhūpateḥ// </l>
                    <l xml:id="Su.5.1.79">[Su.5.1.79] karoti nirviṣaṃ sarvamannaṃ viṣasamāyutam/ hṛdayāvaraṇaṃ nityaṃ kuryācca mitramadhyagaḥ// </l>
                    <l xml:id="Su.5.1.80">[Su.5.1.80] pibedghṛtamajeyākhyamamṛtākhyaṃ ca buddhimān/ sarpirdadhi payaḥ kṣaudraṃ pibedvā śītalaṃ jalam// </l>
                    <l xml:id="Su.5.1.81">[Su.5.1.81] mayūrānnakulān godhāḥ pṛṣatān hariṇānapi/ satataṃ bhakṣayeccāpi rasāṃsteṣāṃ pibedapi// </l>
                    <l xml:id="Su.5.1.82">[Su.5.1.82] godhānakulamāṃseṣu hariṇasya ca buddhimān/ dadyāt supiṣṭāṃ pālindīṃ madhukaṃ śarkarāṃ tathā// </l>
                    <l xml:id="Su.5.1.83">[Su.5.1.83] śarkarātiviṣe deye māyūre samahauṣadhe/ pārṣate cāpi deyāḥ syuḥ pippalyaḥ samahauṣadhāḥ// </l>
                    <l xml:id="Su.5.1.84">[Su.5.1.84] sakṣaudraḥ saghṛtaścaiva śimbīyūṣo hitaḥ sadā/ viṣaghnāni ca seveta bhakṣyabhojyāni buddhimān// </l>
                    <l xml:id="Su.5.1.85">[Su.5.1.85] pippalīmadhukakṣaudraśarkarekṣurasāmbubhiḥ/ chardayedguptahṛdayo bhakṣitaṃ yadi vai viṣam// iti suśrutasaṃhitāyāṃ kalpasthāne+annapānarakṣākalpo nāma prathamo+adhyāyaḥ// </l>
                </div>
                <div n="2" type="adhyāyaḥ" xml:id="suśrutasaṃhitā-body-div-5-div-2">
                    <head xml:id="suśrutasaṃhitā-body-div-5-div-2-head">dvitīyo+adhyāyaḥ/</head>
                    <l xml:id="Su.5.2.1">[Su.5.2.1] athātaḥ sthāvaraviṣavijñānīyamadhyāyaṃ vyākhyāsyāmaḥ// </l>
                    <l xml:id="Su.5.2.2">[Su.5.2.2] yathovāca bhagavān dhanvantariḥ// </l>
                    <l xml:id="Su.5.2.3">[Su.5.2.3] sthābaraṃ jaṅgamaṃ caiva dvividhaṃ viṣamucyate/ daśādhiṣṭhānamādyaṃ tu dvitīyaṃ ṣoḍaśāśrayam// </l>
                    <l xml:id="Su.5.2.4">[Su.5.2.4] mūlaṃ patraṃ phalaṃ puṣpaṃ tvak kṣīraṃ sāra eva ca/ niryāso dhātavaścaiva kandaśca daśamaḥ smṛtaḥ// </l>
                    <l xml:id="Su.5.2.5">[Su.5.2.5] tatra klītakāśvamāraguñjāsugandhagargarakakaraghāṭavidyucchikhāvijayānītyaṣṭau mūlaviṣāṇi; viṣapatrikālambāvaradārukarambhamahākarambhāṇi pañca patraviṣāṇi; kumudvatīveṇukākarambhamahākarambhakarkoṭakareṇukakhadyotakacarmarībhagandhāsarpaghātinandanasārapākānīti dvādaśa phalaviṣāṇi; vetrakādambavallījakarasbhamahākarambhāṇi pañca puṣpaviṣāṇi; antrapācakakartarīyasaurīyakakaraghāṭakarambhanandananārācakāni sapta tvaksāraniryāsaviṣāṇi; kumudaghnīsnuhījālakṣīrīṇi trīṇi kṣīraviṣāṇi; phenāśma(bhasma)haritālaṃ ca dve dhātuviṣe; kālakūṭavatsanābhasarṣapapālakakardamakavairāṭakamustakaśṛṅgīviṣaprapuṇḍarīkamūlakahālāhalamahāviṣakarkaṭakānīti trayodaśa kandaviṣāṇi; ityevaṃ pañcapañcāśat sthāvaraviṣāṇi bhavanti// </l>
                    <l xml:id="Su.5.2.6">[Su.5.2.6] catvāri vatsanābhāni mustake dve prakīrtite/ ṣaṭ caiva sarṣapāṇyāhuḥ śeṣāṇyekaikameva tu// </l>
                    <l xml:id="Su.5.2.7">[Su.5.2.7] udveṣṭanaṃ mūlaviṣaiḥ pralāpo moha eva ca/ jṛmbhāṅgodveṣṭanaśvāsā jñeyāḥ patraviṣeṇa tu// </l>
                    <l xml:id="Su.5.2.8">[Su.5.2.8] muṣkaśophaḥ phalaviṣairdāho+annadveṣa eva ca/ bhavet puṣpaviṣaiśchardirādhmānaṃ moha eva ca// </l>
                    <l xml:id="Su.5.2.9">[Su.5.2.9] tvaksāraniryāsaviṣairupayuktairbhavanti hi/ āsyadaurgandhyapāruṣyaśirorukkaphasaṃsravāḥ// </l>
                    <l xml:id="Su.5.2.10">[Su.5.2.10] phenāgamaḥ kṣīraviṣairviḍbhedo gurujihvatā/ hṛtpīḍanaṃ dhātuviṣairmūrcchā dāhaśca tāluni// </l>
                    <l xml:id="Su.5.2.11">[Su.5.2.11] prāyeṇa kālaghātīni viṣāṇyetāni nirdiśet/ kandajāni tu tīkṣṇāni teṣāṃ vakṣyāmi vistaram// </l>
                    <l xml:id="Su.5.2.12">[Su.5.2.12] sparśājñānaṃ kālakūṭe vepathuḥ stambha eva ca/ grīvāstambho vatsanābhe pītaviṇmūtranetratā// </l>
                    <l xml:id="Su.5.2.13">[Su.5.2.13] sarṣape vātavaiguṇyamānāho granthijanma ca/ grīvādaurbalyavāksaṅgau pālake+anumatāviha// </l>
                    <l xml:id="Su.5.2.14">[Su.5.2.14] prasekaḥ kardamākhyena viṅbhedo netrapītatā/ vairāṭakenāṅgaduḥkhaṃ śirorogaśca jāyate// </l>
                    <l xml:id="Su.5.2.15">[Su.5.2.15] gātrastambho vepathuśca jāyate mustakena tu/ śṛṅgīviṣeṇāṅgasādadāhodaravivṛddhayaḥ// </l>
                    <l xml:id="Su.5.2.16">[Su.5.2.16] puṇḍarīkeṇa raktatvamakṣṇorvṛddhistathodare/ vaivarṇyaṃ mūlakaiśchardirhikkāśophapramūḍhatāḥ// </l>
                    <l xml:id="Su.5.2.17">[Su.5.2.17] cireṇocchvasiti śyāvo naro hālāhalena vai/ mahāviṣeṇa hṛdaye granthiśūlodgamau bhṛśam// </l>
                    <l xml:id="Su.5.2.18">[Su.5.2.18] karkaṭenotpatatyūrdhvaṃ hasan dantān daśatyapi/ kandajānyugravīryāṇi pratyuktāni trayodaśa// </l>
                    <l xml:id="Su.5.2.19">[Su.5.2.19] sarvāṇi kuśalairjñeyānyetāni daśabhirguṇaiḥ/ rūkṣamuṣṇaṃ tathā tīkṣṇaṃ sūkṣmamāśuvyavāyi ca// </l>
                    <l xml:id="Su.5.2.20">[Su.5.2.20] vikāśi viśadaṃ caiva laghvapāki ca tat smṛtam/ tadraukṣyāt kopayedvāyumauṣṇyāt pittaṃ saśoṇitam// </l>
                    <l xml:id="Su.5.2.21">[Su.5.2.21] matiṃ ca mohayettaikṣṇyānmarmabandhān chinatti ca/ śarīrāvayavān saukṣmyāt praviśedvikaroti ca// </l>
                    <l xml:id="Su.5.2.22">[Su.5.2.22] āśutvādāśu taddhanti vyavāyāt prakṛtiṃ bhajet/ kṣapayecca vikāśitvāddoṣāndhātūnmalānapi// </l>
                    <l xml:id="Su.5.2.23">[Su.5.2.23] vaiśadyādatiricyeta duścikitsyaṃ ca lāghavāt/ durharaṃ cāvipākitvāttasmāt kleśayate ciram// </l>
                    <l xml:id="Su.5.2.24">[Su.5.2.24] sthāvaraṃ jaṅgamaṃ yacca kṛtrimaṃ cāpi yadviṣam/ sadyo vyāpādayettattu jñeyaṃ daśaguṇānvitam// </l>
                    <l xml:id="Su.5.2.25">[Su.5.2.25] yat sthāvaraṃ jaṅgamakṛtrimaṃ vā dehādaśeṣaṃ yadanirgataṃ tat/ jīrṇaṃ viṣaghnauṣadhibhirhataṃ vā dāvāgnivātātapaśoṣitaṃ vā// </l>
                    <l xml:id="Su.5.2.26">[Su.5.2.26] svabhāvato vā guṇaviprahīnaṃ viṣaṃ hi dūṣīviṣatāmupaiti/ vīryālpamāvānna nipātayettat kaphāvṛtaṃ varṣagaṇānubandhi// </l>
                    <l xml:id="Su.5.2.27">[Su.5.2.27] tenārdito bhinnapurīṣavarṇo vigandhavairasyamukhaḥ pipāsī/ mūrcchan vaman gadgadavāgviṣaṇṇo bhavecca duṣyodaraliṅgajuṣṭaḥ// </l>
                    <l xml:id="Su.5.2.28">[Su.5.2.28] āmāśayasthe kaphavātarogī pakvāśayasthe+anilapittarogī/ bhavennaro dhvastaśiroruhāṅgo vilūnapakṣastu yathā vihaṅgaḥ// </l>
                    <l xml:id="Su.5.2.29">[Su.5.2.29] sthitaṃ rasādiṣvathavā yathoktān karoti dhātuprabhavān vikārān/ kopaṃ ca śītāniladurdineṣu yātyāśu pūrvaṃ śṛṇu tatra rūpam// </l>
                    <l xml:id="Su.5.2.30">[Su.5.2.30] nidrā gurutvaṃ ca vijṛmbhaṇaṃ ca viśleṣaharṣāvathavā+aṅgamardaḥ/ tataḥ karotyannamadāvipākāvarocakaṃ maṇḍalakoṭhamohān// </l>
                    <l xml:id="Su.5.2.31">[Su.5.2.31] dhātukṣayaṃ pādakarāsyaśophaṃ dakodaraṃ chardimathātisāram/ vaivarṇyamūrcchāviṣamajvarān vā kuryāt pravṛddhāṃ prabalāṃ tṛṣāṃ vā// </l>
                    <l xml:id="Su.5.2.32">[Su.5.2.32] unmādamanyajjanayettathā+anyadānāhamanyat kṣapayecca śukram/ gādgadyamanyajjanayecca kuṣṭhaṃ tāṃstān vikārāṃśca bahuprakārān// </l>
                    <l xml:id="Su.5.2.33">[Su.5.2.33] dūṣitaṃ deśakālānnadivāsvapnairabhīkṣṇaśaḥ/ yasmāddūṣayate dhātūn tasmāddūṣīviṣaṃ smṛtam// </l>
                    <l xml:id="Su.5.2.34">[Su.5.2.34] sthāvarasyopayuktasya vege tu prathame nṛṇām/ śyāvā jihvā bhavetstabdhā mūrcchā śvāsaśca jāyate// </l>
                    <l xml:id="Su.5.2.35">[Su.5.2.35] dvitīye vepathuḥ sādo dāhaḥ kaṇṭharujastathā/ viṣamāmāśayaprāptaṃ kurute hṛdi vedanām// </l>
                    <l xml:id="Su.5.2.36">[Su.5.2.36] tāluśoṣaṃ tṛtīye tu śūlaṃ cāmāśaye bhṛśam/ durvarṇe harite śūne jāyete cāsya locane// </l>
                    <l xml:id="Su.5.2.37">[Su.5.2.37] pakvāmāśayayostodo hikkā kāso+antrakūjanam/ caturthe jāyate vege śirasaścātigauravam// </l>
                    <l xml:id="Su.5.2.38">[Su.5.2.38] kaphapraseko vaivarṇyaṃ parvabhedaśca pañcame/ sarvadoṣaprakopaśca pakvādhāne ca vedanā// </l>
                    <l xml:id="Su.5.2.39">[Su.5.2.39] ṣaṣṭhe prajñāpraṇāśaśca bhṛśaṃ cāpyatisāryate/ skandhapṛṣṭhakaṭībhaṅgaḥ sannirodhaśca saptame// </l>
                    <l xml:id="Su.5.2.40">[Su.5.2.40] prathame viṣavege tu vānte śītāmbusecitam/ agadaṃ madhusarpirbhyāṃ pāyayeta samāyutam// </l>
                    <l xml:id="Su.5.2.41">[Su.5.2.41] dvitīye pūrvavadvāntaṃ pāyayettu virecanam/ tṛtīye+agadapānaṃ tu hitaṃ nasyaṃ tathā+añjanam// </l>
                    <l xml:id="Su.5.2.42">[Su.5.2.42] caturthe snehasaṃmiśraṃ pāyayetāgadaṃ bhiṣak/ pañcame kṣaudramadhukakvāthayuktaṃ pradāpayet// </l>
                    <l xml:id="Su.5.2.43">[Su.5.2.43] ṣaṣṭhe+atīsāravat siddhiravapīḍaśca saptame/ mūrdhni kākapadaṃ kṛtvā sāsṛgvā piśitaṃ kṣipet// </l>
                    <l xml:id="Su.5.2.44">[Su.5.2.44] vegāntare tvanyatame kṛte karmaṇi śītalām/ yavāgūṃ saghṛtakṣaudrāmimāṃ dadyādviṣāpahām// </l>
                    <l xml:id="Su.5.2.45">[Su.5.2.45] koṣātakyo+agnikaḥ pāṭhāsūryavallyamṛtābhayāḥ/ śirīṣaḥ kiṇihī śelurgiryāhvā rajanīdvayam// </l>
                    <l xml:id="Su.5.2.46">[Su.5.2.46] punarnave hareṇuśca trikaṭuḥ sārive balā/ eṣāṃ yavāgūrniṣkvāthe kṛtā hanti viṣadvayam// </l>
                    <l xml:id="Su.5.2.47">[Su.5.2.47] madhukaṃ tagaraṃ kuṣṭhaṃ bhadradāru hareṇavaḥ/ punnāgailailavālūni nāgapuṣpotpalaṃ sitā// </l>
                    <l xml:id="Su.5.2.48">[Su.5.2.48] viḍaṅgaṃ candanaṃ patraṃ priyaṅgurdhyāmakaṃ tathā/ haridre dve bṛhatyau ca sārive ca sthirā sahā// </l>
                    <l xml:id="Su.5.2.49">[Su.5.2.49] kalkaireṣāṃ ghṛtaṃ siddhamajeyamiti viśrutam/ viṣāṇi hanti sarvāṇi śīghramevājitaṃ kvacit// </l>
                    <l xml:id="Su.5.2.50">[Su.5.2.50] dūṣīviṣārtaṃ susvinnamūrdhvaṃ cādhaśca śodhitam/ pāyayetāgadaṃ nityamimaṃ dūṣiviṣāpaham// </l>
                    <l xml:id="Su.5.2.51">[Su.5.2.51] pippalyo dhyāmakaṃ māṃsī śāvaraḥ paripelavam/ suvarcikā sasūkṣmailā toyaṃ kanakagairikam// </l>
                    <l xml:id="Su.5.2.52">[Su.5.2.52] kṣaudrayukto+agado hyeṣa dūṣīviṣamapohati/ nāmnā dūṣīviṣāristu na cānyatrāpi vāryate// </l>
                    <l xml:id="Su.5.2.53">[Su.5.2.53] jvare dāhe ca hikkāyāmānāhe śukrasaṃkṣaya/ śophe+atisāre mūrcchāyāṃ hṛdroge jaṭhare+api ca// </l>
                    <l xml:id="Su.5.2.54">[Su.5.2.54] unmāde vepathau caiva ye cānye syurupadravāḥ/ yathāsvaṃ teṣu kurvīta viṣaghnairauṣadhaiḥ kriyām// </l>
                    <l xml:id="Su.5.2.55">[Su.5.2.55] sādhyamātmavataḥ sadyo yāpyaṃ savatsarotthitam/ dūṣīviṣamasādhyaṃ tu kṣīṇasyāhitasevinaḥ// iti suśrutasaṃhitāyāṃ kalpasthāne sthāvaraviṣavijñānīyo nāma dvitīyo+adhyāyaḥ//2// </l>
                </div>
                <div n="3" type="adhyāyaḥ" xml:id="suśrutasaṃhitā-body-div-5-div-3">
                    <head xml:id="suśrutasaṃhitā-body-div-5-div-3-head">tṛtīyo+adhyāyaḥ/</head>
                    <l xml:id="Su.5.3.1">[Su.5.3.1] athāto &amp;jaṅgamaviṣavijñānīyaṃ kalpaṃ vyākhyāsyāmaḥ// </l>
                    <l xml:id="Su.5.3.2">[Su.5.3.2] yathovāca bhagavān dhanvantariḥ// </l>
                    <l xml:id="Su.5.3.3">[Su.5.3.3] jaṅgamasya viṣasyoktānyadhiṣṭhānāni ṣoḍaśa/ samāsena mayā yāni vistarasteṣu vakṣyate// </l>
                    <l xml:id="Su.5.3.4">[Su.5.3.4] tatra dṛṣṭiniḥśvāsadaṃṣṭrānakhamūtrapurīṣaśukralālārtavamukhasandaṃśaviśardhitatuṇḍāsthipittaśūkaśavānīti&amp;// </l>
                    <l xml:id="Su.5.3.5">[Su.5.3.5] tatra dṛṣṭiniḥśvāsaviṣā divyāḥ sarpāḥ, bhaumāstu daṃṣṭrāviṣāḥ, mārjāraśvavānaramakaramaṇḍūkapākamatsyagodhāśambūkapracalākagṛhagodhikācatuṣpādakīṭāstathā+anye daṃṣṭrānakhaviṣāḥ, cipiṭapicciṭakakaṣāyavāsikasarṣapakatoṭakavarcaḥkīṭakauṇḍinyakāḥ śakṛnmūtraviṣāḥ, mūṣikāḥ śukraviṣāḥ, lūtā &amp;lālāmūtrapurīṣamukhasandaṃśanakhaśukrārtavaviṣāḥ, vṛścikaviśvambharavaraṭīrājīvamatsyocciṭiṅgāḥ samudravṛścikāścāla(ra)viṣāḥ, citraśiraḥsarāvakurdiśatadārukārimedakasārikāmukhā mukhasandaṃśaviśardhitamūtrapurīṣaviṣāḥ, makṣikākaṇabhajalāyukā mukhasandaṃśaviṣāḥ, viṣahatāsthi sarpakaṇṭakavaraṭīmatsyāsthi cetyasthiviṣāṇi, śakulīmatsyaraktarājivarakī(ṭī)matsyāśca pittaviṣāḥ, sūkṣmatuṇḍocciṭiṅgavaraṭīśatapadīśūkavalabhikāśṛṅgibhramarāḥ śūkatuṇḍaviṣāḥ, kīṭasarpadehā gatāsavaḥ śavaviṣāḥ; śeṣāstvanuktā mukhasandaṃśaviṣeṣveva gaṇayitavyāḥ// </l>
                    <l xml:id="Su.5.3.6">[Su.5.3.6] bhavanti cātra rājño+arideśe ripavastṛṇāmbumārgānnadhūmaśvasanān viṣeṇa/ saṃdūṣayantyebhiratipraduṣṭān vijñāya liṅgairabhiśodhayettān// </l>
                    <l xml:id="Su.5.3.7">[Su.5.3.7] duṣṭaṃ jalaṃ picchilamugragandhi phenānvitaṃ rājibhirāvṛtaṃ ca/ maṇḍūkamatsyaṃ mriyate vihaṅgā mattāśca sānūpacarā bhramanti// </l>
                    <l xml:id="Su.5.3.8">[Su.5.3.8] majjanti ye cātra narāśvanāgāste chardimohajvaradāhaśophān/ ṛcchanti(gacchanti) teṣāmapahṛtya &amp;doṣān duṣṭaṃ jalaṃ śodhayituṃ yateta// </l>
                    <l xml:id="Su.5.3.9">[Su.5.3.9] dhavāśvakarṇāsanapāribhadrān sapāṭalān siddhakamokṣakau ca/ dagdhvā sarājadrumasomavalkāṃstadbhasma śītaṃ vitaret saraḥsu// </l>
                    <l xml:id="Su.5.3.10">[Su.5.3.10] bhasmāñjaliṃ cāpi ghaṭe nidhāya viśodhayedīpsitamevamambhaḥ/ kṣitipradeśaṃ viṣadūṣitaṃ tu &amp;śilātalaṃ tīrthamatheriṇaṃ vā// </l>
                    <l xml:id="Su.5.3.11">[Su.5.3.11] spṛśanti gātreṇa tu yena yena govājināgoṣṭrakharā narā vā/ tacchūnatāṃ yāstyatha dahyate ca viśīryate romanakhaṃ tathaiva// </l>
                    <l xml:id="Su.5.3.12">[Su.5.3.12] tatrāpyanantāṃ saha sarvagandhaiḥ piṣṭvā surābhirviniyojya mārgam/ siñcet payobhiḥ sumṛdanvitaistaṃ viḍaṅgapāṭhākaṭabhījalairvā// </l>
                    <l xml:id="Su.5.3.13">[Su.5.3.13] tṛṇeṣu bhakteṣu ca dūṣiteṣu sīdanti mūrcchanti vamanti cānye/ viḍbhedamṛcchantyathavā mriyante teṣāṃ cikitsāṃ praṇayedyathoktām// </l>
                    <l xml:id="Su.5.3.14">[Su.5.3.14] viṣāpahairvā+apyagadairvilipya vādyāni citrāṇyapi vādayeta/ tāraḥ sutāraḥ sasurendragopaḥ sarvaiśca tulyaḥ kuruvindabhāgaḥ// </l>
                    <l xml:id="Su.5.3.15">[Su.5.3.15] pittena yuktaḥ kapilānvayena vādyapralepo vihitaḥ praśastaḥ/ vādyasya śabdena hi yānti nāśaṃ viṣāṇi ghorāṇyapi yāni &amp;santi// </l>
                    <l xml:id="Su.5.3.16">[Su.5.3.16] dhūme+anile vā viṣasaṃprayukte khagāḥ śramārtāḥ prapatanti bhūmau/ kāsapratiśyāyaśirorujaśca bhavanti tīvrā nayanāmayāśca// </l>
                    <l xml:id="Su.5.3.17">[Su.5.3.17] lākṣāharidrātiviṣābhayābdahareṇukailādalavakrakuṣṭham/ priyaṅgukāṃ cāpyanale nidhāya dhūmānilau cāpi viśodhayeta// </l>
                    <l xml:id="Su.5.3.18">[Su.5.3.18] prajāmimāmātmayonerbrahmaṇaḥ sṛjataḥ kila/ akarodasuro vighnaṃ kaiṭabho nāma darpitaḥ// </l>
                    <l xml:id="Su.5.3.19">[Su.5.3.19] tasya kruddhasya vai vaktrādbrahmaṇastejaso nidheḥ/ krodho vigrahavān bhūtvā nipapātātidāruṇaḥ// </l>
                    <l xml:id="Su.5.3.20">[Su.5.3.20] sa taṃ dadāha garjantamantakābhaṃ mahābalam/ tato+asuraṃ ghātayitvā tattejo+avardhatādbhutam// </l>
                    <l xml:id="Su.5.3.21">[Su.5.3.21] tato viṣādo devānāmabhavattaṃ nirīkṣya vai/ viṣādajananatvācca viṣamityabhidhīyate// </l>
                    <l xml:id="Su.5.3.22">[Su.5.3.22] tataḥ sṛṣṭvā prajāḥ śeṣaṃ tadā taṃ krodhamīśvaraḥ/ vinyastavān sa bhūtesu sthāvareṣu careṣu ca// </l>
                    <l xml:id="Su.5.3.23">[Su.5.3.23] yathā+avyaktarasaṃ toyamantarīkṣānmahīgatam/ teṣu teṣu pradeśeṣu rasaṃ taṃ taṃ niyacchati// </l>
                    <l xml:id="Su.5.3.24">[Su.5.3.24] evameva viṣaṃ yadyaddravyaṃ vyāpyāvatiṣṭhate/ svabhavādeva taṃ tasya rasaṃ samanuvartate// </l>
                    <l xml:id="Su.5.3.25">[Su.5.3.25] viṣe yasmādguṇāḥ sarve tīkṣṇāḥ prāyeṇa santi hi/ viṣaṃ sarvamato jñeyaṃ sarvadoṣaprakopaṇam// </l>
                    <l xml:id="Su.5.3.26">[Su.5.3.26] te tu vṛttiṃ prakupitā jahati svāṃ viṣārditāḥ/ nopayati viṣaṃ pākamataḥ prāṇān ruṇaddhi ca// </l>
                    <l xml:id="Su.5.3.27">[Su.5.3.27] śleṣmaṇā++āvṛtamārgatvāducchvāso+asya nirudhyate/ visaṃjñaḥ sati jīve+api tasmāttiṣṭhati mānavaḥ// </l>
                    <l xml:id="Su.5.3.28">[Su.5.3.28] śukravat sarvasarpāṇāṃ viṣaṃ sarvaśarīragam/ kruddhānāmeti cāṅgebhyaḥ śukraṃ nirmanthanādiva// </l>
                    <l xml:id="Su.5.3.29">[Su.5.3.29] teṣāṃ baḍiśavaddaṃṣṭrāstāsu sajjati cāgatam/ anudvṛttā viṣaṃ tasmānna muñcanti ca bhoginaḥ// </l>
                    <l xml:id="Su.5.3.30">[Su.5.3.30] yasmādatyarthamuṣṇaṃ ca tīkṣṇaṃ ca paṭhitaṃ viṣam/ ataḥ sarvaviṣeṣūktaḥ pariṣekastu śītalaḥ// </l>
                    <l xml:id="Su.5.3.31">[Su.5.3.31] mandaṃ kīṭeṣu nātyuṣṇaṃ bahuvātakaphaṃ viṣam/ ataḥ kīṭaviṣe cāpi svedo na pratiṣidhyate// </l>
                    <l xml:id="Su.5.3.32">[Su.5.3.32] kīṭairdaṣṭānugraviṣaiḥ sarpavat samupācaret/ svabhāvādeva tiṣṭhettu prahārādaṃśayorviṣam// </l>
                    <l xml:id="Su.5.3.33">[Su.5.3.33] vyāpya sāvayavaṃ dehaṃ digdhaviddhāhidaṣṭayoḥ/ laulyādviṣānvitaṃ māṃsaṃ yaḥ khādenmṛtamātrayoḥ// </l>
                    <l xml:id="Su.5.3.34">[Su.5.3.34] yathāviṣaṃ sa rogeṇa kliśyate mriyate+api vā/ ataścāpyanayormāṃsamabhakṣyaṃ mṛtamātrayoḥ// </l>
                    <l xml:id="Su.5.3.35">[Su.5.3.35] muhūrtāttadupādeyaṃ prahārādaṃśabarjitam/ savātaṃ gṛhadhūmābhaṃ purīṣaṃ yo+atisāryate// </l>
                    <l xml:id="Su.5.3.36">[Su.5.3.36] ādhmāto+atyarthamuṣṇāsro vivarṇaḥ sādapīḍitaḥ/ udvamatyatha phenaṃ ca viṣapītaṃ tamādiśet// </l>
                    <l xml:id="Su.5.3.37">[Su.5.3.37] na cāsya hṛdayaṃ vahnirviṣajuṣṭaṃ dahatyapi/ taddhi sthānaṃ cetanāyāḥ svabhavādvyāpya tiṣṭhiti// </l>
                    <l xml:id="Su.5.3.38">[Su.5.3.38] aśvatthadevāyatanaśmaśānavalmīkasandhyāsu catuṣpatheṣu/ yāmye sapitrye parivarjanīyā ṛkṣe narā marmasu ye ca daṣṭāḥ// </l>
                    <l xml:id="Su.5.3.39">[Su.5.3.39] darvīkarāṇāṃ viṣamāśughāti sarvāṇi coṣṇe dviguṇībhavanti/ ajīrṇapittātapapīḍiteṣu bālapramehiṣvatha garbhiṇīṣu// </l>
                    <l xml:id="Su.5.3.40">[Su.5.3.40] vṛddhāturakṣīṇabubhukṣiteṣu rūkṣeṣu bhīruṣvatha durdineṣu/ śastrakṣate yasya na raktameti rājyo latābhiśca na saṃbhavanti// </l>
                    <l xml:id="Su.5.3.41">[Su.5.3.41] śītābhiradbhiśca na romaharṣo viṣābhibhūtaṃ parivarjayettam/ jihvā sitā yasya ca keśaśāto nāsāvabhaṅgaśca sakaṇṭhabhaṅgaḥ// </l>
                    <l xml:id="Su.5.3.42">[Su.5.3.42] kṛṣṇaḥ saraktaḥ śvayathuśca daṃśe hanvoḥ sthiratvaṃ ca sa varjanīyaḥ/ vartirghanā yasya nireti vaktrādraktaṃ sravedūrdhvamadhaśca yasya// </l>
                    <l xml:id="Su.5.3.43">[Su.5.3.43] daṃṣṭrānipātāḥ sakalāśca yasya taṃ cāpi vaidyaḥ parivarjayettu/ unmattamatyarthamupadrutaṃ vā hīnasvaraṃ vā+apyathavā vivarṇam// </l>
                    <l xml:id="Su.5.3.44">[Su.5.3.44] sāriṣṭamatyarthamaveginaṃ ca jahyānnaraṃ tatra na karma kuryāt// iti suśrutasaṃhitāyāṃ kalpasthāne jaṅgamaviṣavijñānīyo nāma tṛtīyo+adhyāyaḥ//3// </l>
                </div>
                <div n="4" type="adhyāyaḥ" xml:id="suśrutasaṃhitā-body-div-5-div-4">
                    <head xml:id="suśrutasaṃhitā-body-div-5-div-4-head">caturtho+adhyāyaḥ/</head>
                    <l xml:id="Su.5.4.1">[Su.5.4.1] athātaḥ sarpadaṣṭaviṣavijñānīyaṃ &amp;kalpaṃ vyākhyāsyāmaḥ// </l>
                    <l xml:id="Su.5.4.2">[Su.5.4.2] yathovāca bhagavān dhanvanatariḥ// </l>
                    <l xml:id="Su.5.4.3">[Su.5.4.3] dhanvantariṃ mahāprājñaṃ sarvaśāstraviśāradam/ pādayorupasaṃgṛhya suśrutaḥ paripṛcchati// </l>
                    <l xml:id="Su.5.4.4">[Su.5.4.4] sarpasaṃkhyāṃ vibhāgaṃ ca daṣṭalakṣaṇameva ca/ jñānaṃ ca viṣavegānāṃ bhagavan vaktumarhasi// </l>
                    <l xml:id="Su.5.4.5">[Su.5.4.5] tasya tadvacanaṃ śrutvā prābravīdbhiṣajāṃ varaḥ/ asaṃkhyā &amp;vāsukiśreṣṭhā vikhyātāstakṣakādayaḥ// </l>
                    <l xml:id="Su.5.4.6">[Su.5.4.6] mahīdharāśca nāgendrā hutāgnisamatejasaḥ/ ye cāpyajasraṃ garjanti varṣanti ca tapanti ca// </l>
                    <l xml:id="Su.5.4.7">[Su.5.4.7] sasāgaragiridvīpā yairiyaṃ dhāryate mahī/ kruddhā niḥśvāsadṛṣṭibhyāṃ ye hanyurakhilaṃ jagat// </l>
                    <l xml:id="Su.5.4.8">[Su.5.4.8] namastebhyo+asti no teṣāṃ kāryaṃ kiñciccikitsayā/ ye tu daṃṣṭrāviṣā bhaumā ye daśanti ca mānuṣān// </l>
                    <l xml:id="Su.5.4.9">[Su.5.4.9] teṣāṃ saṅkhyāṃ pravakṣyāmi yathāvadanupūrvaśaḥ/ aśītistveva sarpāṇāṃ bhidyate pañcadhā tu sā// </l>
                    <l xml:id="Su.5.4.10">[Su.5.4.10] darvīkarā maṇḍalino rājimantastathaiva ca/ nirviṣā vaikarañjāśca trividhāste punaḥ smṛtāḥ// </l>
                    <l xml:id="Su.5.4.11">[Su.5.4.11] darvīkarā maṇḍalino rājimantaśca &amp;pannagāḥ/ teṣu darvīkarā jñeyā viṃśatiḥ ṣaṭ ca pannagāḥ// </l>
                    <l xml:id="Su.5.4.12">[Su.5.4.12] dvāviṃśatirmaṇḍalino rājimantastathā daśa/ nirviṣā dvādaśa jñeyā vaikarañjāstrayastathā// </l>
                    <l xml:id="Su.5.4.13">[Su.5.4.13] vaikarañjodbhavāḥ sapta citrā&amp; maṇḍalirājilāḥ/ pādābhimṛṣṭā duṣṭā vā kruddhā grāsārthino+api vā// </l>
                    <l xml:id="Su.5.4.14">[Su.5.4.14] te daśanti mahākrodhāstrividhaṃ&amp; bhīmadarśanāḥ/ sarpitaṃ raditaṃ cāpi tṛtīyamatha nirviṣam/ sarpāṅgābhihataṃ kecidicchanti khalu tadvidaḥ// </l>
                    <l xml:id="Su.5.4.15">[Su.5.4.15] padāni yatra dantānāmekaṃ dve vā bahūni vā/ nimagnānyalparaktāni yānyudvṛtya karoti hi// </l>
                    <l xml:id="Su.5.4.16">[Su.5.4.16] cañcumālakayuktāni vaikṛtyakaraṇāni ca/ saṅkṣiptāni saśophāni vidyāttat sarpitaṃ bhiṣak// </l>
                    <l xml:id="Su.5.4.17">[Su.5.4.17] rājyaḥ salohitā yatra nīlāḥ pītāḥ sitāstathā/ vijñeyaṃ raditaṃ &amp;tattu jñeyamalpaviṣaṃ ca tat// </l>
                    <l xml:id="Su.5.4.18">[Su.5.4.18] aśophamalpaduṣṭāsṛk prakṛtisthasya dehinaḥ/ padaṃ padāni vā vidyādaviṣaṃ taccikitsakaḥ// </l>
                    <l xml:id="Su.5.4.19">[Su.5.4.19] sarpaspṛṣṭasya bhīrorhi bhayena kupito+anilaḥ/ kasyacit kurute śophaṃ sarpāṅgābhihataṃ tu tat// </l>
                    <l xml:id="Su.5.4.20">[Su.5.4.20] vyādhitodvignadaṣṭāni jñeyānyalpaviṣāṇi tu/ tathā+ativṛddhabālābhidaṣṭamalpaviṣaṃ smṛtam// </l>
                    <l xml:id="Su.5.4.21">[Su.5.4.21] suparṇadevabrahmarṣiyakṣasiddhaniṣevite/ viṣaghnauṣadhiyukte ca deśe na kramate viṣam// </l>
                    <l xml:id="Su.5.4.22">[Su.5.4.22] rathāṅgalāṅgalacchatrasvastikāṅkuśadhāriṇaḥ/ jñeyā darvīkarāḥ sarpāḥ phaṇinaḥ śīghragāminaḥ// </l>
                    <l xml:id="Su.5.4.23">[Su.5.4.23] maṇḍalairvividhaiścitrāḥ pṛthavo mandagāminaḥ/ jñeyā maṇḍalinaḥ sarpā &amp;jvalanārkasamaprabhāḥ// </l>
                    <l xml:id="Su.5.4.24">[Su.5.4.24] snigdhā vividhavarṇābhistiryagūrdhvaṃ ca rājibhiḥ/ citritā iva ye bhānti rājimantastu te smṛtāḥ// </l>
                    <l xml:id="Su.5.4.25">[Su.5.4.25] muktārūpyaprabhā ye ca kapilā ye ca pannagāḥ/ sugandhayaḥ suvarṇābhāste jātyā brāhmaṇāḥ smṛtāḥ// </l>
                    <l xml:id="Su.5.4.26">[Su.5.4.26] kṣatriyāḥ snigdhavarṇāstu pannagā bhṛśakopanāḥ/ sūryacandrākṛticchatralakṣma teṣāṃ tathā+ambujam// </l>
                    <l xml:id="Su.5.4.27">[Su.5.4.27] kṛṣṇā &amp;vajranibhā ye ca lohitā varṇatastathā/ dhūmrāḥ pārāvatābhāśca vaiśyāste pannagāḥ smṛtāḥ// </l>
                    <l xml:id="Su.5.4.28">[Su.5.4.28] mahiṣadvīpivarṇābhāstathaiva paruṣatvacaḥ/ bhinnavarṇāśca ye kecicchūdrāte parikīrtitāḥ// </l>
                    <l xml:id="Su.5.4.29">[Su.5.4.29] kopayantyanilaṃ jantoḥ phaṇinaḥ sarva eva tu/ pittaṃ maṇḍalinaścāpi kaphaṃ cānekarājayaḥ// </l>
                    <l xml:id="Su.5.4.30">[Su.5.4.30] apatyamasavarṇābhyāṃ dvidoṣakaralakṣaṇam/ jñeyau doṣaiśca dampatyorviśeṣaścātra vakṣyate// </l>
                    <l xml:id="Su.5.4.31">[Su.5.4.31] rajanyāḥ paścime yāme sarpāścitrāścaranti hi/ śeṣeṣūktā maṇḍalino divā darvīkarāḥ smṛtāḥ// </l>
                    <l xml:id="Su.5.4.32">[Su.5.4.32] darvīkarāstu taruṇā vṛddhā maṇḍalinastathā/ rājimanto vayomadhyā jāyante mṛtyuhetavaḥ// </l>
                    <l xml:id="Su.5.4.33">[Su.5.4.33] nakulākulitā bālā vāriviprahatāḥ kṛśāḥ/ vṛddhāmuktatvaco bhītāḥ sarpāstvalpaviṣāḥ smṛtāḥ// </l>
                    <l xml:id="Su.5.4.34">[Su.5.4.34] tatra darvīkarāḥ kṛṣṇasarpo, mahākṛṣṇaḥ, kṛṣṇodaraḥ śvetakapoto, mahākapoto, balāhako, mahāsarpaḥ, śaṅkhakapālo&amp;, lohitākṣo, gavedhukaḥ, parisarpaḥ, khaṇḍaphaṇaḥ, kakudaḥ, padmo, mahāpadmo, darbhapuṣpo, dadhimukhaḥ, puṇḍarīko, bhrūkuṭīmukho, viṣkiraḥ, puṣpābhikīrṇo, girisarpaḥ, ṛjusarpaḥ, śvetodaro, mahāśirā, alagarda, aśīviṣa iti (1); maṇḍalinastu ādarśamaṇḍalaḥ, śvetamaṇḍalo, raktamaṇḍalaḥ, citramaṇḍalaḥ, pṛṣato, rodhrapuṣpo, milindako, gonaso, vṛddhagonasaḥ, panaso, mahāpanaso, veṇupatrakaḥ, śiśuko madanaḥ, pālindiraḥ, piṅgalaḥ&amp;, tantukaḥ puṣpapāṇḍuḥ, ṣaḍaṅgo, agniko babhruḥ, kaṣāyaḥ, kaluṣaḥ pārāvato, hastābharaṇaḥ, citrakaḥ, eṇīpada iti (2); rājimantastu puṇḍarīko rājicitro, aṅgularājiḥ, bindurājiḥ, kardamakaḥ, tṛṇaśoṣakaḥ, sarṣapakaḥ śvetahanuḥ, darbhapuṣpaścakrako, godhūmakaḥ, kikkisāda iti (3); nirviṣāstu galagolī, śūkapatro, ajagaro, divyako, varṣāhikaḥ, puṣpaśakalī, jyotīrathaḥ, kṣīrikāpuṣpako, ahipatāko, andhāhiko, gaurāhiko, vṛkṣeśaya iti (4); vaikarañjāstu trayāṇāṃ darvīkarādīnāṃ vyatikarājjātāḥ, tadyathā mākuliḥ, poṭagalaḥ, snigdharājiriti/ tatra kṛṣṇasarpeṇa gonasyāṃ vaiparītyena vā jāto mākuliḥ; rājilena gonasyāṃ vaiparītyena vā jātaḥ poṭagalaḥ; kṛṣṇasarpeṇa rājimatyāṃ vaiparītyena vā jātaḥ snigdharājiriti/ teṣāmādyasya pitṛvadviṣotkarṣo, dvayormātṛvadityeke (5); trayāṇāṃ vaikarañjānāṃ punardivyelakarodhrapuṣpakarājicitrakapoṭagalapuṣpābhikīrṇadarṇadarbhapuṣpavellitakāḥ sapta; teṣāmādyāstrayo rājilavat, śeṣā maṇḍalivat, evameteṣāṃ sarpāṇāmaśītirvyākhyātā// </l>
                    <l xml:id="Su.5.4.35">[Su.5.4.35] tatra mahānetrajihvāsyaśirasaḥ pumāṃsaḥ, sūkṣmanetrajihvāsyaśirasaḥ striyaḥ, ubhayalakṣaṇā mandavisā akrodhā napuṃsakā iti// </l>
                    <l xml:id="Su.5.4.36">[Su.5.4.36] tatra sarveṣāṃ sarpāṇāṃ sāmānyata eva daṣṭalakṣaṇaṃ vakṣyāmaḥ/ kiṃ kāraṇaṃ viṣaṃ hi niśitanistriṃśāśanihutavahadeśyamāśukāri muhūrtamapyupekṣitamāturamatipātayati, na cāvakāśo+asti vāksamūhamupasartuṃ pratyekamapi daṣṭalakṣaṇe+abhihite &amp;sarvatra traividhyaṃ bhavati, tasmāt traividhyameva vakṣyāmaḥ; etaddhyāturahitamasaṃmohakaraṃ ca, api cātraiva sarvasarpavyañjanāvarodhaḥ// </l>
                    <l xml:id="Su.5.4.37">[Su.5.4.37] tatra darvīkaraviṣeṇa tvaṅnayananakhadaśanavadanamūtrapurīṣadaṃśakṛṣṇatvaṃ raukṣyaṃ śiraso gauravaṃ sandhivedanā kaṭīpṛṣṭhagrīvādaurbalyaṃ jṛmbhaṇaṃ vepathuḥ svarāvasādo ghurghurako jaḍatā śuṣkodgāraḥ kāsaśvāsau hikkā vāyorūrdhvagamanaṃ śūlodveṣṭanaṃ tṛṣṇā lālāsrāvaḥ phenāgamanaṃ sroto+avarodhastāstāśca vātavedanā bhavanti; maṇḍaliviṣeṇa tvagādīnāṃ pītatvaṃ śītābhilāṣaḥ paridhūpanaṃ dāhastṛṣṇā mado mūrcchā jvaraḥ śoṇitāgamanamūrdhvamadhaśca māṃsānāmavaśātanaṃ śvayathurdaṃśakothaḥ pītarūpadarśanamāśukopastāstāśca pittavedanā bhavanti; rājimadviṣeṇa śuklatvaṃ tvagādīnāṃ śītajvaro romaharṣaḥ stabdhatvaṃ gātrāṇāmādaṃśaśophaḥ sāndrakaphaprasekaśchardirabhīkṣṇamakṣṇoḥ kaṇḍūḥ kaṇṭhe śvayathurghurghuraka ucchvāsanirodhastamaḥpraveśastāstāśca kaphavedanā bhavanti// </l>
                    <l xml:id="Su.5.4.38">[Su.5.4.38] puruṣābhidaṣṭa ūrdhvaṃ prekṣate, adhastāt striyā sirāścottiṣṭhanti lalāṭe, napuṃsakābhidaṣṭastiryakprekṣī bhavati, garbhiṇyā pāṇḍumukho dhmātaśca, sūtikayā kukṣiśūlārtaḥ sarudhiraṃ mehatyupajihvikā cāsya bhavati, grāsārthinā+annaṃ kāṅkṣati, vṛddhena cirānmandāśca vegāḥ, bālenāśu mṛdavaśca, nirviṣeṇāviṣaliṅgaṃ, andhāhikenāndhatvamityeke, grasanāt ajagaraḥ śarīraprāṇaharo na visāt/ tatra sadyaḥprāṇaharāhidaṣṭaḥ patati śāstrāśanihata eva bhūmau, srastāṅgaḥ svapiti// </l>
                    <l xml:id="Su.5.4.39">[Su.5.4.39] tatra sarveṣāṃ sarpāṇāṃ viṣasya sapta vegā bhavanti/ tatra darvīkarāṇāṃ prathame vege viṣaṃ śoṇitaṃ dūṣayati, tat praduṣṭaṃ kṛṣṇatāmupaiti, tena kārṣṇyaṃ pipīlikāparisarpaṇamiva cāṅge bhavati; dvitīye māṃsaṃ dūṣayati, tenātyarthaṃ kṛṣṇatā śopho granthayaścāṅge bhavanti; tṛtīye medo dūṣayati, tena daṃśakledaḥ śirogauravaṃ&amp; svedaścakṣurgrahaṇaṃ ca; caturthe koṣṭhamajupraviśya kaphapradhānān doṣān dūṣayati, tena tandrāprasekasandhiviśleṣā bhavanti; pañcame+asthīnyanupraviśati prāṇamagniṃ ca dūṣayati, tena parvabhedo hikkā dāhaśca bhavati; ṣaṣṭhe majjānamanupraviśati grahaṇīṃ cātyarthaṃ dūṣayati, tena gātrāṇāṃ gauravamatīsāro hṛtpīḍā mūrcchā ca bhavati; saptame śukramanupraviśati vyānaṃ cātyarthaṃ kopayati kaphaṃ ca sūkṣmasrotobhyaḥ pracyāvayati, tena śleṣmavartiprādurbhāvaḥ kaṭīpṛṣṭhabhaṅgaḥ sarvaceṣṭāvighāto lālāsvedayoratipravṛttirucchvāsanirodhaśca bhavati/ maṇḍalināṃ prathame vege viṣaṃ śoṇitaṃ dūṣayati, tat praduṣṭaṃ pītatāmupaiti, tatra paridāhaḥ pītāvabhāsatā cāṅgānāṃ bhavati; dvitīye māṃsaṃ dūṣayati, tenātyarthaṃ pītatā paridāho daṃśe śvayathuśca bhavati; tṛtīye medo dūṣayati, tena pūrvavaccakṣurgrahaṇaṃ tṛṣṇā daṃśakledaḥ svedaśca; caturthe koṣṭhamanupraviśya jvaramāpādayati; pañcame paridāhaṃ sarvagātreṣu karoti, ṣaṣṭhasaptamayoḥ pūrvavat/ rājimatāṃ prathame vege viṣaṃ śoṇitaṃ dūṣayati tat praduṣṭaṃ pāṇḍutāmupaiti, tena romaharṣaḥ śuklāvabhāsaśca puruṣo bhavati; dvitīye māṃsaṃ dūṣayati, tena pāṇḍutā+atyarthaṃ jāḍyaṃ śiraḥśophaśca bhavati; tṛtīye medo dūṣayati, tena cakṣurgrahaṇaṃ daṃśakledaḥ svedo ghrāṇākṣisrāvaśca bhavati; caturthe koṣṭhamanupraviśya manyāstambhaṃ śirogauravaṃ cāpādayati; pañcame vāksaṅgaṃ śītajvaraṃ ca karoti; ṣaṣṭhasaptamayoḥ pūrvavaditi// </l>
                    <l xml:id="Su.5.4.40">[Su.5.4.40] bhavanti cātra dhātvantareṣu yāḥ sapta kalāḥ saṃparikīrtitāḥ/ tāsvekaikāmatikramya vegaṃ prakurute viṣam// </l>
                    <l xml:id="Su.5.4.41">[Su.5.4.41] yenāntareṇa tu kalāṃ kālakalpaṃ bhinatti hi/ samīraṇenohyamānaṃ tattu vegāntaraṃ smṛtam// </l>
                    <l xml:id="Su.5.4.42">[Su.5.4.42] śūnāṅgaḥ prathame vege paśurdhyāyati duḥkhitaḥ/ lālāsrāvo dvitīye tu kṛṣṇāṅgaḥ&amp; pīḍyate hṛdi// </l>
                    <l xml:id="Su.5.4.43">[Su.5.4.43] tṛtīye ca śiroduḥkhaṃ kaṇṭhagrīvaṃ ca bhajyate/ caturthe vepate mūḍhaḥ khādan dantān jahātyasūn// </l>
                    <l xml:id="Su.5.4.44">[Su.5.4.44] kecidvegatrayaṃ prāhurantaṃ caiteṣu tadvidaḥ/ dhyāyati prathame vege pakṣī muhyatyataḥ param// </l>
                    <l xml:id="Su.5.4.45">[Su.5.4.45] dvitīye vihvalaḥ proktastṛtīye&amp; mṛtyumṛcchati/ kecidekaṃ vihaṅgeṣu viṣavegamuśanti hi/ mārjāranakulādīnāṃ viṣaṃ &amp;nātipravartate// iti suśrutasaṃhitāyāṃ kalpasthāne sarpadaṣṭaviṣavijñānīyaṃ nāma caturtho+adhyāyaḥ//4// </l>
                </div>
                <div n="5" type="adhyāyaḥ" xml:id="suśrutasaṃhitā-body-div-5-div-5">
                    <head xml:id="suśrutasaṃhitā-body-div-5-div-5-head">pañcamo+adhyāyaḥ/</head>
                    <l xml:id="Su.5.5.1">[Su.5.5.1] athātaḥ sarpadaṣṭaviṣacikitsitaṃ kalpaṃ vyākhyāsyāmaḥ// </l>
                    <l xml:id="Su.5.5.2">[Su.5.5.2] yathovāca bhagavān dhanvantariḥ// </l>
                    <l xml:id="Su.5.5.3">[Su.5.5.3] sarvairevāditaḥ sarpaiḥ śākhādaṣṭasya dehinaḥ/ daṃśasyopati badhnīyādariṣṭāścaturaṅgule// </l>
                    <l xml:id="Su.5.5.4">[Su.5.5.4] plotacarmāntavalkānāṃ mṛdunā+anyatamena vai/ na gacchati viṣaṃ dehamariṣṭābhirnivāritam// </l>
                    <l xml:id="Su.5.5.5">[Su.5.5.5] daheddaṃśamathotkṛtya yatra bandho na jāyate/ ācūṣaṇacchedadāhāḥ sarvatraiva tu pūjitāḥ// </l>
                    <l xml:id="Su.5.5.6">[Su.5.5.6] pratipūrya mukhaṃ vastrairhitamācūṣaṇaṃ bhavet/ sa &amp;daṣṭavyo+athavā sarpo loṣṭo vā+api hi tatkṣaṇam// </l>
                    <l xml:id="Su.5.5.7">[Su.5.5.7] atha maṇḍalinā daṣṭaṃ na kathaṃcana dāhayet/ sa pittabāhulyaviṣāddaṃśo dāhādvisarpate// </l>
                    <l xml:id="Su.5.5.8">[Su.5.5.8] ariṣṭāmapi mantraiśca badhnīyānmantrakovidaḥ/ sā tu rajjvādibhirbaddhā viṣapratikarī matā// </l>
                    <l xml:id="Su.5.5.9">[Su.5.5.9] devabrahmarṣibhiḥ proktā mantrāḥ satyatapomayāḥ/ bhavanti nānyathā kṣipraṃ viṣaṃ hanyuḥ sudustaram// </l>
                    <l xml:id="Su.5.5.10">[Su.5.5.10] viṣaṃ tejomayairmantraiḥ satyabrahmatapomayaiḥ/ yathā nivāryate kṣipraṃ prayuktairna tathauṣadhaiḥ// </l>
                    <l xml:id="Su.5.5.11">[Su.5.5.11] mantrāṇāṃ grahaṇaṃ kāryaṃ strīmāṃsamadhuvarjinā/ &amp;mitāhāreṇa śucinā kuśāstaraṇaśāyinā// </l>
                    <l xml:id="Su.5.5.12">[Su.5.5.12] gandhamālyopahāraiśca balibhiścāpi devatāḥ/ pūjayenmantrasiddhyarthaṃ japahomaiśca yatnataḥ// </l>
                    <l xml:id="Su.5.5.13">[Su.5.5.13] mantrāstvavidhinā proktā hīnā vā svaravarṇataḥ/ yasmānna siddhimāyānti tasmādyojyo+agadakramaḥ// </l>
                    <l xml:id="Su.5.5.14">[Su.5.5.14] samantataḥ sirā daṃśādvidhyettu kuśalo bhiṣak/ śākhāgre vā lalāṭe vā vyadhyāstā viṛte viṣe// </l>
                    <l xml:id="Su.5.5.15">[Su.5.5.15] rakte nirhriyamāṇe tu kṛtsnaṃ nirhriyate viṣam/ tasmādvisrāvayedraktaṃ sā hyasya paramā kriyā// </l>
                    <l xml:id="Su.5.5.16">[Su.5.5.16] samantādagadairdaṃśaṃ pracchayitvā pralepayet/ candanośīrayuktena vāriṇā pariṣecayet// </l>
                    <l xml:id="Su.5.5.17">[Su.5.5.17] pāyayetāgadāṃstāṃstān kṣīrakṣaudraghṛtādibhiḥ/ tadalābhe hitā vā syāt kṛṣṇā valmīkamṛttikā// </l>
                    <l xml:id="Su.5.5.18">[Su.5.5.18] kovidāraśirīṣārkakaṭabhīrvā+api bhakṣayet/ na pibettailakaulatthamadyasauvīrakāṇi ca// </l>
                    <l xml:id="Su.5.5.19">[Su.5.5.19] dravamanyattu yatkiñcit pītvā pītvā tadudvamet/ prāyo hi vamanenaiva mukhaṃ nirhriyate viṣam// </l>
                    <l xml:id="Su.5.5.20">[Su.5.5.20] phaṇināṃ viṣavege tu prathame śoṇitaṃ haret/ dvitīye madhusarpirbhyāṃ pāyayetāgadaṃ bhisak// </l>
                    <l xml:id="Su.5.5.21">[Su.5.5.21] nasyakarmāñjane yuñjyāttṛtīye viṣanāśane/ vāntaṃ caturthe pūrvoktāṃ yavāgūmatha dāpayet// </l>
                    <l xml:id="Su.5.5.22">[Su.5.5.22] śītopacāraṃ kṛtvā++ādau bhiṣak pañcamaṣaṣṭhayoḥ/ &amp;pāyayecchodhanaṃ tīkṣṇaṃ yavāgūṃ cāpi kīrtitām// </l>
                    <l xml:id="Su.5.5.23">[Su.5.5.23] saptame tvavapīḍena śirastīkṣṇena śodhayet/ tīkṣṇamevāñjanaṃ dadyāt tīkṣṇaśastreṇa mūrdhni ca// </l>
                    <l xml:id="Su.5.5.24">[Su.5.5.24] kṛtvā kākapadaṃ carma sāsṛgvā piśitaṃ&amp; kṣipet/ pūrve maṇḍalināṃ vege darvīkaravadācaret// </l>
                    <l xml:id="Su.5.5.25">[Su.5.5.25] agadaṃ madhusarpirbhyāṃ dvitīye pāyayeta ca/ vāmayitvā yavāgūṃ ca pūrvoktāmatha dāpayet// </l>
                    <l xml:id="Su.5.5.26">[Su.5.5.26] tṛtīye śodhitaṃ tīkṣṇairvāgūṃ pāyayeddhitām/ caturthe pañcame cāpi darvīkaravadācaret// </l>
                    <l xml:id="Su.5.5.27">[Su.5.5.27] kākolyādirhitaḥ ṣaṣṭhe peyaśca &amp;madhuro+agadaḥ/ hito+avapīḍe tvagadaḥ saptame viṣanāśanaḥ// </l>
                    <l xml:id="Su.5.5.28">[Su.5.5.28] pūrve rājimatāṃ vege+alābudhiḥ śoṇitaṃ haret&amp;/ agadaṃ madhusarpirbhyāṃ saṃyuktaṃ pāyayeta ca// </l>
                    <l xml:id="Su.5.5.29">[Su.5.5.29] vāntaṃ dvitīye tvagadaṃ pāyayedviṣanāśanam/ tṛtīyādiṣu triṣvevaṃ vidhirdārvīkaro hitaḥ// </l>
                    <l xml:id="Su.5.5.30">[Su.5.5.30] ṣaṣṭhe+añjanaṃ tīkṣṇatamamavapīḍaśca saptame/ garbhiṇībālavṛddhānāṃ sirāvyadhanavarjitam// </l>
                    <l xml:id="Su.5.5.31">[Su.5.5.31] viṣārtānāṃ yathoddiṣṭaṃ vidhānaṃ śasyate mṛdu/ raktāvasekāñjanāni naratulyānyajāvike// </l>
                    <l xml:id="Su.5.5.32">[Su.5.5.32] triguṇaṃ mahiṣe soṣṭre gavāśve dviguṇaṃ tu tat&amp;/ caturguṇaṃ tu nāgānāṃ kevalaṃ sarvapakṣiṇām// </l>
                    <l xml:id="Su.5.5.33">[Su.5.5.33] pariṣekān pradehāṃśca suśītānavacārayet/ māṣakaṃ tvañjanasyeṣṭaṃ dviguṇaṃ nasyato hitam/ pāne caturguṇaṃ pathyaṃ vamane+aṣṭaguṇaṃ punaḥ// </l>
                    <l xml:id="Su.5.5.34">[Su.5.5.34] deśaprakṛtisātmyartuviṣavegabalābalam/ pradhārya nipuṇaṃ buddhyā tataḥ karma samācaret// </l>
                    <l xml:id="Su.5.5.35">[Su.5.5.35] vegānupūrvyā karmoktamidaṃ viṣavināśanam&amp;/ karmāvasthāviśeṣeṇa viṣayorubhayoḥ śṛṇu// </l>
                    <l xml:id="Su.5.5.36">[Su.5.5.36] vivarṇe kaṭhine śūne saruje+aṅge &amp;viṣānvite/ tūrṇaṃ visravaṇaṃ kāryamuktena vidhinā tataḥ// </l>
                    <l xml:id="Su.5.5.37">[Su.5.5.37] kṣudhārtamanilaprāyaṃ tadviṣārtaṃ&amp; samāhitaḥ/ pāyayeta rasaṃ sarpiḥ &amp;śuktaṃ kṣaudraṃ tathā dadhi// </l>
                    <l xml:id="Su.5.5.38">[Su.5.5.38] tṛḍdāhadharmasaṃmohe paittaṃ paittaviṣāturam&amp;/ śītaiḥ saṃvāhanasnānapradehaiḥ samupācaret// </l>
                    <l xml:id="Su.5.5.39">[Su.5.5.39] śīte śītaprasekārtaṃ ślaiṣmikaṃ kaphakṛdviṣam/ vāmayedvamanaistīkṣṇaistathā mūrcchāmadānvitam// </l>
                    <l xml:id="Su.5.5.40">[Su.5.5.40] koṣṭhadāharujādhmānamūtrasaṅgaruganvitam/ virecayecchakṛdvāyusaṅgapittāturaṃ naram// </l>
                    <l xml:id="Su.5.5.41">[Su.5.5.41] śūnākṣikūṭaṃ nidrārtaṃ vivarṇāvilalocanam/ vivarṇaṃ cāpi paśyantamañjanaiḥ samupācaret// </l>
                    <l xml:id="Su.5.5.42">[Su.5.5.42] śiroruggauravālasyahanustambhagalagrahe/ śiro virecayet kṣipraṃ manyāstambhe ca dāruṇe// </l>
                    <l xml:id="Su.5.5.43">[Su.5.5.43] naṣṭasaṃjñaṃ vivṛttākṣaṃ bhagnagrīvaṃ virecanaiḥ/ cūrṇaiḥ pradhamanaistīkṣṇairviṣārtaṃ samupācaret// </l>
                    <l xml:id="Su.5.5.44">[Su.5.5.44] tāḍayecca sirāḥ kṣipraṃ tasya śākhālalāṭajāḥ/ tāsvaprasicyamānāsu mūrdhni śastreṇa śastravit// </l>
                    <l xml:id="Su.5.5.45">[Su.5.5.45] kuryāt kākapadākāraṃ vraṇamevaṃ sravanti tāḥ/ saraktaṃ carma māṃsaṃ vā nikṣipeccāsya mūrdhani// </l>
                    <l xml:id="Su.5.5.46">[Su.5.5.46] carmavṛkṣakaṣāyaṃ vā &amp;kalkaṃ vā kuśalo bhiṣak/ vādayeccāgadairliptvā dundubhīṃstasya pārśvayoḥ// </l>
                    <l xml:id="Su.5.5.47">[Su.5.5.47] labdhasaṃjñaṃ punaścainamūrdhvaṃ cādhaśca śodhayet/ niḥśeṣaṃ nirhareccaivaṃ viṣaṃ paramadurjayam// </l>
                    <l xml:id="Su.5.5.48">[Su.5.5.48] alpamapyavaśiṣṭaṃ hi bhūyo vegāya kalpate/ kuryādvā sādavaivarṇyajvarakāsaśirorujaḥ// </l>
                    <l xml:id="Su.5.5.49">[Su.5.5.49] śophaśoṣapratiśyāyatimirārucipīnasān/ teṣu cāpi yathādoṣaṃ pratikarma prayojayet// </l>
                    <l xml:id="Su.5.5.50">[Su.5.5.50] viṣārtopadravāṃścāpi yathāsvaṃ samupācaret/ athāriṣṭāṃ vimucyāśu&amp; pracchayitvā+aṅkitaṃ tayā&amp;// </l>
                    <l xml:id="Su.5.5.51">[Su.5.5.51] dahyāttatra viṣaṃ skannaṃ bhūyo vegāya kalpate/ evamauṣadhibhirmantraiḥ kriyāyogaiśca yatnataḥ// </l>
                    <l xml:id="Su.5.5.52">[Su.5.5.52] viṣe hṛtaguṇe dehādyadā doṣaḥ prakupyati/ tadā pavanamudvṛttaṃ snehādyaiḥ samupācaret// </l>
                    <l xml:id="Su.5.5.53">[Su.5.5.53] tailamatsyakulatthāmlavarjyairviṣaharāyutaiḥ&amp;/ pittajvraharaiḥ pittaṃ kaṣāyasnehabastibhiḥ// </l>
                    <l xml:id="Su.5.5.54">[Su.5.5.54] kaphamāragvadhādyena sakṣaudreṇa gaṇena tu/ śleṣmaghnairagadaiścaiva tiktai rūkṣaiśca bhojanaiḥ// </l>
                    <l xml:id="Su.5.5.55">[Su.5.5.55] vṛkṣaprapātaviṣamapatitaṃ mṛtamambhasi/ udbaddhaṃ ca mṛtaṃ sadyaścikitsennaṣṭasaṃjñavat// </l>
                    <l xml:id="Su.5.5.56">[Su.5.5.56] gāḍhaṃ baddhe+ariṣṭayā pracchite vā tīkṣṇairlepaistadvidhairvā+&amp;avaśiṣṭaiḥ/ śūne gātre klinnamatyarthapūti jñeyaṃ māṃsaṃ tadviṣāt pūti kaṣṭam// </l>
                    <l xml:id="Su.5.5.57">[Su.5.5.57] sadyo viddhaṃ nisravet kṛṣṇaraktaṃ pākaṃ yāyāddahyate cāpyabhīkṣṇam/ kṛṣṇībhūtaṃ klinnamatyarthapūti śīrṇaṃ māṃsaṃ yātyajasraṃ kṣatācca// </l>
                    <l xml:id="Su.5.5.58">[Su.5.5.58] tṛṣṇā mūrcchā bhrāntidāhau jvaraśca yasya syustaṃ digdhaviddhaṃ vyavasyet/ pūrvoddiṣṭaṃ lakṣaṇaṃ sarvametajjuṣṭaṃ yasyālaṃ viṣeṇa vraṇāḥ syuḥ// </l>
                    <l xml:id="Su.5.5.59">[Su.5.5.59] lūtādaṣṭā digdhaviddhā viṣairvā juṣṭā prāyaste vraṇāḥ pūtimāṃsāḥ&amp;/ teṣāṃ yuktyā pūtimāṃsānyapohya vāryokobhiḥ śoṇitaṃ cāpahṛtya// </l>
                    <l xml:id="Su.5.5.60">[Su.5.5.60] hṛtvā doṣān kṣipramūrdhvaṃ tvadhaśca samyak siñcet kṣīriṇāṃ tvakkaṣāyaiḥ/ antarvastraṃ dāpayecca pradehān śītairdravyairājyayuktairviṣaghnaiḥ// </l>
                    <l xml:id="Su.5.5.61">[Su.5.5.61] bhinne tvasthnā duṣṭajātena kāryaḥ pūrvo mārgaḥ paittike yo viṣe ca/ trivṛdviśalye madhukaṃ haridre raktā narendro lavaṇaśca vargaḥ// </l>
                    <l xml:id="Su.5.5.62">[Su.5.5.62] kaṭutrikaṃ caiva sucūrṇitāni śṛṅge nidadhyānmadhusaṃyutāni/ eṣo+agado hanti viṣaṃ prayuktaḥ pānāñjanābhyañjananasyayogaiḥ// </l>
                    <l xml:id="Su.5.5.63">[Su.5.5.63] avāryavīryo viṣavegahantā&amp; mahāgado nāma mahāprabhāvaḥ/ viḍaṅgapāṭhātriphalājamodāhiṅgūni vakraṃ trikaṭūni caiva// </l>
                    <l xml:id="Su.5.5.64">[Su.5.5.64] sarvaśca vargo lavaṇaḥ susūkṣmaḥ sacitrakaḥ kṣaudrayuto nidheyaḥ/ śṛṅge gavāṃ śṛṅgamayena caiva pracchāditaḥ pakṣamupekṣitaśca// </l>
                    <l xml:id="Su.5.5.65">[Su.5.5.65] eṣo+agadaḥ sthāvarajaṅgamānāṃ jetā&amp; viṣāṇāmajito hi nāmnā/ prapauṇḍarīkaṃ suradāru mustā kālānusāryā kaṭurohiṇī ca// </l>
                    <l xml:id="Su.5.5.66">[Su.5.5.66] sthauṇeyakadhyāmakaguggulūni&amp; punnāgatālīśasuvarcikāśca/ kuṭannaṭailāsitasindhuvārāḥ śaileyakuṣṭhe tagaraṃ priyaṅguḥ// </l>
                    <l xml:id="Su.5.5.67">[Su.5.5.67] rodhraṃ jalaṃ kāñcanagairikaṃ ca samāgadhaṃ candanasaindhavaṃ ca/ sūkṣmāṇi cūrṇāni samāni kṛtvā śṛṅge nidadhyānmadhusaṃyutāni// </l>
                    <l xml:id="Su.5.5.68">[Su.5.5.68] eṣo+agadastārkṣya iti pradiṣṭo viṣaṃ nihanyādapi takṣakasya/ māṃsīhareṇutriphalāmuraṅgīraktālatāyaṣṭikapadmakāni// </l>
                    <l xml:id="Su.5.5.69">[Su.5.5.69] viḍaṅgatālīśasugandhikailātvakkuṣṭhapatrāṇi sacandanāni/ bhārgī paṭolaṃ kiṇihī sapāṭhā mṛgādanī karkaṭikā puraśca// </l>
                    <l xml:id="Su.5.5.70">[Su.5.5.70] pālindyaśokau kramukaṃ surasyāḥ prasūnamāruṣkarajaṃ ca puṣpam/ sūkṣmāni cūrṇāni samāni śṛṅge nyaset sapittāni samākṣikāṇi&amp;// </l>
                    <l xml:id="Su.5.5.71">[Su.5.5.71] varāhagodhāśikhiśallakīnāṃ&amp; mārjārajaṃ pārṣatanākule ca/ yasyāgado+ayaṃ sukṛto gṛhe syānnamnarṣabho nāma nararṣabhasya// </l>
                    <l xml:id="Su.5.5.72">[Su.5.5.72] na tatra sarpāḥ kuta eva kīṭāstyajanti vīryāṇi viṣāṇi caiva/ etena bheryaḥ paṭahāśca digdhā nānadyamānā viṣamāśu hanyuḥ// </l>
                    <l xml:id="Su.5.5.73">[Su.5.5.73] digdhāḥ patākāśca nirīkṣya sadyo viṣābhibhūtā hyaviṣā bhavanti/ lākṣā hareṇurnaladaṃ priyaṅguḥ śigrudvayaṃ yaṣṭikapṛthvikāśca// </l>
                    <l xml:id="Su.5.5.74">[Su.5.5.74] cūrṇīkṛto+ayaṃ rajanīvimiśro &amp;sarpirmadhubhyāṃ sahito nidheyaḥ/ śṛṅge gavāṃ pūrvavadāpidhānastataḥ prayojyo+añjananasyapānaiḥ// </l>
                    <l xml:id="Su.5.5.75">[Su.5.5.75] saṃjīvano nāma gatāsukalpāneṣo+agado jīvayatīha martyān/ śleṣmātakīkaṭphalamātuluṅgyaḥ śvetā girihvā kiṇihī sitā ca// </l>
                    <l xml:id="Su.5.5.76">[Su.5.5.76] sataṇḍulīyo+agada eṣa mukhyo viṣeṣu darvīkararājilānām/ drākṣā sugandhā nagavṛttikā ca śvetā &amp;samaṅgā samabhāgayuktā// </l>
                    <l xml:id="Su.5.5.77">[Su.5.5.77] deyo dvibhāgaḥ surasācchadasya kapitthabilvādapi dāḍimācca/ &amp;tathā+ardhabhāgaḥ sitasindhuvārādaṅkoṭhamūlādapi gairikācca// </l>
                    <l xml:id="Su.5.5.78">[Su.5.5.78] eṣo+agadaḥ kṣaudrayuto nihanti viśeṣato maṇḍalināṃ viṣāṇi/ vaṃśatvagārdrā++āmalakaṃ kapitthaṃ kaṭutrikaṃ haimavatī sakuṣṭhā// </l>
                    <l xml:id="Su.5.5.79">[Su.5.5.79] karañjabījaṃ tagaraṃ śirīṣapuṣpaṃ ca gopittayutaṃ nihanti/ viṣāṇi lūtondurapannagānāṃ kaiṭaṃ ca lepāñjananasyapānaiḥ// </l>
                    <l xml:id="Su.5.5.80">[Su.5.5.80] pūrīṣamūtrānilagarbhasaṅgānnihanti vartyañjananābhilepaiḥ/ kācārmakothān paṭalāṃśca ghorān puṣpaṃ ca hantyañjananasyayogaiḥ// </l>
                    <l xml:id="Su.5.5.81">[Su.5.5.81] samūlapuṣpāṅkuravalkabījāt kvāthaḥ śirīṣāt trikaṭupragāḍhaḥ/ salāvaṇaḥ kṣaudrayuto+atha pīto viśeṣataḥ kīṭaviṣaṃ nihanti// </l>
                    <l xml:id="Su.5.5.82">[Su.5.5.82] kuṣṭhaṃ trikaṭukaṃ dārvī madhukaṃ lavaṇadvayam/ mālatī nāgapuṣpaṃ ca sarvāṇi madhurāṇi ca// </l>
                    <l xml:id="Su.5.5.83">[Su.5.5.83] kapittharasapiṣṭo+ayaṃ śarkarākṣaudrasaṃyutaḥ/ viṣaṃ hantyagadaḥ sarvaṃ mūṣikāṇāṃ viśeṣataḥ// </l>
                    <l xml:id="Su.5.5.84">[Su.5.5.84] &amp;somarājīphalaṃ puṣpaṃ kaṭabhī sindhuvārakaḥ/ corako varuṇaḥ kuṣṭhaṃ sarpagandhā sasaptalā// </l>
                    <l xml:id="Su.5.5.85">[Su.5.5.85] punarnavā śirīṣasya puṣpamāragvadhārkajam/ śyāmā+ambaṣṭhā viḍaṅgāni tathā+amrāśmantakāni ca// </l>
                    <l xml:id="Su.5.5.86">[Su.5.5.86] bhūmī kurabakaścaiva gaṇa ekasaraḥ smṛtaḥ/ ekaśo dvitriśo vā+api prayoktavyo viṣāpahaḥ// iti suśrutasaṃhitāyāṃ kalpasthāne sarpadaṣṭaviṣacikitsitaṃ nāma pañcamo+adhyāyaḥ//5// </l>
                </div>
                <div n="6" type="adhyāyaḥ" xml:id="suśrutasaṃhitā-body-div-5-div-6">
                    <head xml:id="suśrutasaṃhitā-body-div-5-div-6-head">ṣaṣṭho+adhyāyaḥ/</head>
                    <l xml:id="Su.5.6.1">[Su.5.6.1] athāto dundubhisvanīyaṃ &amp;kalpaṃ vyākhyāsyāmaḥ// </l>
                    <l xml:id="Su.5.6.2">[Su.5.6.2] yathovāca bhagavān dhanvantariḥ// </l>
                    <l xml:id="Su.5.6.3">[Su.5.6.3] dhavāśvakarṇaśirīṣatiniśapalāśapicumardapāṭalipāribhadrakāmrodumbarakarahāṭakārjunakakubhasarjakapītanaśleṣmātakāṅkoṭhāmalakapragrahakuṭajaśamīkapitthāśmantakārkacirabilvamahāvṛkṣāruṣkarāralumadhukamadhuśigruśākagojīmūrvābhūrjatilvakekṣurakagopaghoṇṭārimedānāṃ bhasmānyāhṛtya gavāṃ mūtreṇa kṣārakalpena parisrāvya vipacet, dadyāccātra pippalīmūlataṇḍulīyakavarāṅgacocamañjiṣṭhākarañjikāhastipippalīmaricaviḍaṅgagṛhadhūmānantāsomasaralābāhlīkaguhākośāmraśvetasarṣapavaruṇalavaṇaplakṣaniculakavañjulavakrālavardhamānaputraśreṇīsaptaparṇaṭuṇṭukailavālukanāgadantyativiṣābhayābhadradārukuṣṭhaharidrāvacācūrṇāni lohānāṃ ca samabhāgāni, tataḥ kṣāravadāgatapākamavatārya lohakumbhe nidadhyāt// </l>
                    <l xml:id="Su.5.6.4">[Su.5.6.4] anena dundubhiṃ limpet patākāṃ toraṇāni ca/ śravaṇāddarśanāt sparśāt &amp;viṣāt saṃpratimucyate// </l>
                    <l xml:id="Su.5.6.5">[Su.5.6.5] eṣa kṣārāgado nāma śarkarāsvaśmarīṣu ca/ arśaḥsu &amp;vātagulmeṣu kāsaśūlodareṣu ca// </l>
                    <l xml:id="Su.5.6.6">[Su.5.6.6] ajīrṇe grahaṇīdoṣe bhaktadveṣe&amp; ca dāruṇe/ &amp;śophe sarvasare cāpi deyaḥ śvāse ca dāruṇe// </l>
                    <l xml:id="Su.5.6.7">[Su.5.6.7] sadā sarvaviṣārtānāṃ sarvayaivopayujyate/ eṣa takṣakamukhyānāmapi daryāṅkuśo+agadaḥ// </l>
                    <l xml:id="Su.5.6.8">[Su.5.6.8] viḍaṅgatriphalādantībhadradāruhareṇavaḥ/ tālīśapatramañjiṣṭhākeśarotpalapadmakam// </l>
                    <l xml:id="Su.5.6.9">[Su.5.6.9] dāḍimaṃ mālatīpuṣpaṃ rajanyau sārive sthire/ priyaṅgustagaraṃ kuṣṭhaṃ bṛhatyau cailavālukam// </l>
                    <l xml:id="Su.5.6.10">[Su.5.6.10] sacandanagavākṣībhiretaiḥ siddhaṃ viṣāpaham/ sarpiḥ kalpāṇakaṃ hyetadgrahāpasmāranāśanam// </l>
                    <l xml:id="Su.5.6.11">[Su.5.6.11] pāṇḍvāmayagaraśvāsamandāgnijvarakāsanut/ śoṣiṇāmalpaśukrāṇāṃ vandhyānāṃ ca praśasyate// </l>
                    <l xml:id="Su.5.6.12">[Su.5.6.12] apāmārgasya bījāni śirīṣasya ca māṣakān/ śvete dve kākamācīṃ ca gavāṃ mūtreṇa peṣayet// </l>
                    <l xml:id="Su.5.6.13">[Su.5.6.13] sarpiretaistu saṃsiddhaṃ viṣasaṃśamanaṃ param/ amṛtaṃ nāma vikhyātamapi saṃjīvayenmṛtam// </l>
                    <l xml:id="Su.5.6.14">[Su.5.6.14] candanāguruṇī kuṣṭhaṃ tagaraṃ tilaparṇikam/ &amp;prapauṇḍarīkaṃ naladaṃ saralaṃ devadāru ca// </l>
                    <l xml:id="Su.5.6.15">[Su.5.6.15] bhadraśriyaṃ yavaphalāṃ bhārgīṃ nīlīṃ sugandhikām/ kāleyakaṃ padmakaṃ ca madhukaṃ &amp;nāgaraṃ jaṭām// </l>
                    <l xml:id="Su.5.6.16">[Su.5.6.16] punnāgailailavālūni gairikaṃ dhyāmakaṃ balām/ toyaṃ sarjarasaṃ māṃsīṃ śatapuṣpāṃ hareṇukām// </l>
                    <l xml:id="Su.5.6.17">[Su.5.6.17] tālīśapatraṃ kṣudrailāṃ priyaṅguṃ sakuṭannaṭam/ śilāpuṣpaṃ saśaileyaṃ patraṃ kālānusārivām// </l>
                    <l xml:id="Su.5.6.18">[Su.5.6.18] &amp;kaṭutrikaṃ śītaśivaṃ kāśmaryaṃ kaṭurohiṇīm/ somarājīmativiṣāṃ pṛthvikāmindravāruṇīm&amp;// </l>
                    <l xml:id="Su.5.6.19">[Su.5.6.19] uśīraṃ varuṇaṃ mustaṃ kustumburu nakhaṃ tathā/ śvete haridre sthauṇeyaṃ lākṣāṃ ca lavaṇāni ca// </l>
                    <l xml:id="Su.5.6.20">[Su.5.6.20] kumudotpalapadmāni puṣpaṃ cāpi tathā+arkajam/ campakāśokasumanastilvakaprasavāni ca// </l>
                    <l xml:id="Su.5.6.21">[Su.5.6.21] pāṭalīśālmalīśailuśirīṣāṇāṃ tathaiva ca/ kusumaṃ tṛṇamūlyāśca surabhīsindhuvārajam&amp;// </l>
                    <l xml:id="Su.5.6.22">[Su.5.6.22] dhavāśvakarṇapārthānāṃ puṣpāṇi tiniśasya ca/ gugguluṃ kuṅkumaṃ bimbīṃ sarpākṣīṃ gandhanākulīm// </l>
                    <l xml:id="Su.5.6.23">[Su.5.6.23] etat saṃbhṛtya saṃbhāraṃ sūkṣmacūrṇāni&amp; kārayet/ gopittamadhusarpirbhiryuktaṃ śṛṅge nidhāpayet// </l>
                    <l xml:id="Su.5.6.24">[Su.5.6.24] bhagnaskandhaṃ vivṛtākṣaṃ mṛtyordaṃṣṭrāntaraṃ gatam/ anenāgadamukhyena &amp;manuṣyaṃ punarāharet// </l>
                    <l xml:id="Su.5.6.25">[Su.5.6.25] eṣo+agnikalpaṃ durvāraṃ kruddhasyāmitatejasaḥ/ viṣaṃ nāgapaterhanyāt prasabhaṃ vāsukerapi// </l>
                    <l xml:id="Su.5.6.26">[Su.5.6.26] mahāsugandhināmā+ayaṃ pañcāśītyaṅgasaṃyutaḥ/ rājā+agadānāṃ sarveṣāṃ rājño haste bhavet sadā// </l>
                    <l xml:id="Su.5.6.27">[Su.5.6.27] &amp;snātānuliptastu nṛpo bhavet sarvajanapriyaḥ/ bhrājiṣṇutāṃ ca &amp;labhate śatrumadhyagato+api san// </l>
                    <l xml:id="Su.5.6.28">[Su.5.6.28] uṣṇavarjyo vidhiḥ kāryo viṣārtānāṃ vijānatā/ muktvā kīṭaviṣaṃ taddhi śītenābhipravardhate// </l>
                    <l xml:id="Su.5.6.29">[Su.5.6.29] annapānavidhāvuktamupadhārya śubhāśubham/ śubhaṃ deyaṃ viṣārtebhyo viruddhebhyaśca vārayet// </l>
                    <l xml:id="Su.5.6.30">[Su.5.6.30] phāṇitaṃ śugrusauvīramajīrṇādhyaśanaṃ tathā/ varjayecca samāsena navadhānyādikaṃ gaṇam// </l>
                    <l xml:id="Su.5.6.31">[Su.5.6.31] divāsvapnaṃ vyavāyaṃ ca vyāyāmaṃ krodhamātapam/ surātilakulatthāṃśca varjayeddhi viṣāturaḥ// </l>
                    <l xml:id="Su.5.6.32">[Su.5.6.32] prasannadoṣaṃ prakṛtisthadhātumannābhikāṅkṣaṃ&amp; samasūtrajihvam/ &amp;prasannavarṇendriyacittaceṣṭaṃ vaidyo+avagacchedaviṣaṃ manuṣyam// iti suśrutasaṃhitāyāṃ kalpasthāne dundubhisvanīyakalpo nāma ṣaṣṭho+adhyāyaḥ//6// </l>
                </div>
                <div n="7" type="adhyāyaḥ" xml:id="suśrutasaṃhitā-body-div-5-div-7">
                    <head xml:id="suśrutasaṃhitā-body-div-5-div-7-head">saptamo+adhyāyaḥ/</head>
                    <l xml:id="Su.5.7.1">[Su.5.7.1] athāto mūṣikakalpaṃ vyākhyāsyāmaḥ// </l>
                    <l xml:id="Su.5.7.2">[Su.5.7.2] yathovāca bhagavān dhanvantariḥ// </l>
                    <l xml:id="Su.5.7.3">[Su.5.7.3] pūrvaṃ śukraviṣā uktā bhūṣikā ye samāsataḥ/ nāmalakṣaṇabhaiṣajyairaṣṭādaśa nibodha me&amp;// </l>
                    <l xml:id="Su.5.7.4">[Su.5.7.4] lālanaḥ putrakaḥ kṛṣṇo haṃsiraścikviras(haṃsiraścikkiras) tathā/ chucchundaro+alasaścaiva kaṣāyadaśano+api ca// </l>
                    <l xml:id="Su.5.7.5">[Su.5.7.5] kuliṅgaścājitaścaiva capalaḥ kapilastathā/ kokilo+aruṇasaṃjñaśca mahākṛṣṇastathonduraḥ// </l>
                    <l xml:id="Su.5.7.6">[Su.5.7.6] śvetena mahatā sārdhaṃ kapilenākhunā tathā/ mūṣikaśca kapotābhastathaivāṣṭādaśa smṛtāḥ// </l>
                    <l xml:id="Su.5.7.7">[Su.5.7.7] śukraṃ patati yatraiṣāṃ śukraspṛṣṭaiḥ&amp; spṛśanti vā/ nakhadantādibhistasmin gātre raktaṃ praduṣyati// </l>
                    <l xml:id="Su.5.7.8">[Su.5.7.8] jāyante granthayaḥ śophāḥ karṇikā maṇḍalāni ca/ pīḍakopacayaścogro visarpāḥ kiṭibhāni ca// </l>
                    <l xml:id="Su.5.7.9">[Su.5.7.9] parvabhedo rujastīvrā &amp;mūrcchā+aṅgasadanaṃ jvaraḥ/ daurbalyamaruciḥ śvāso vamathurlomaharṣaṇam// </l>
                    <l xml:id="Su.5.7.10">[Su.5.7.10] daṣṭarūpaṃ samāsoktametadvyāsamataḥ&amp; śṛṇu/ lālāsrāvo lālanena hikkā chardiśca jāyate// </l>
                    <l xml:id="Su.5.7.11">[Su.5.7.11] taṇḍulīyakakalkaṃ tu lihyāttatra samākṣikam/ putrakeṇāṅgasādaśca pāṇḍuvarṇaśca jāyate// </l>
                    <l xml:id="Su.5.7.12">[Su.5.7.12] cīyate granthibhiścāṅgamākhuśāvakasannibhaiḥ/ śirīṣeṅgudakalkaṃ tu lihyāttatra samākṣikam// </l>
                    <l xml:id="Su.5.7.13">[Su.5.7.13] &amp;kṛṣṇena daṃśe śopho+asṛkchardiḥ prāyaśca durdine/ śirīṣaphalakuṣṭhaṃ tu pibet kiṃśukabhasmanā// </l>
                    <l xml:id="Su.5.7.14">[Su.5.7.14] haṃsireṇānnavidveṣo jṛmbhā romṇāṃ ca harṣaṇam/ pibedāragvadhādiṃ tu suvāntastatra mānavaḥ// </l>
                    <l xml:id="Su.5.7.15">[Su.5.7.15] cikvireṇa(cikkireṇa) śiroduḥkhaṃ śopho hikkā vamistathā/ jālinīmadanāṅkoṭhakaṣāyairvāmayettu tam// </l>
                    <l xml:id="Su.5.7.16">[Su.5.7.16] yavanālarṣabhīkṣāraṃ bṛhatyoścātra dāpayet/ &amp;chucchundareṇa taṭ chardirjvaro daurbalyameva ca// </l>
                    <l xml:id="Su.5.7.17">[Su.5.7.17] grīvāstambhaḥ pṛṣṭhaśopho gandhājñānaṃ visūcikā/ cavyaṃ harītakī śuṇṭhī viḍaṅgaṃ pippalī madhu// </l>
                    <l xml:id="Su.5.7.18">[Su.5.7.18] aṅkoṭhabījaṃ ca tathā pibedatra viṣāpaham/ grīvāstambho+alasenordhvavāyurdaṃśe rujā jvaraḥ// </l>
                    <l xml:id="Su.5.7.19">[Su.5.7.19] mahāgadaṃ sasarpiṣkaṃ lihyāttatra samākṣikam/ nidrā kaṣāyadantena hṛcchoṣaḥ kārśyameva ca// </l>
                    <l xml:id="Su.5.7.20">[Su.5.7.20] kṣaudropetāḥ śirīṣasya lihyāt sāraphalatvacaḥ/ kuliṅgena rujaḥ&amp; śopho rājyaśca daṃśamaṇḍale// </l>
                    <l xml:id="Su.5.7.21">[Su.5.7.21] sahe sasindhuvāre ca lihyāttatra samākṣike/ &amp;ajitenāṅgakṛṣṇatvaṃ chardirmūrcchā ca hṛdgrahaḥ// </l>
                    <l xml:id="Su.5.7.22">[Su.5.7.22] snukkṣīrapiṣṭāṃ pālindīṃ mañjiṣṭhāṃ madhunā lihet/ capalena bhavecchardirmūrcchā ca saha tṛṣṇayā// </l>
                    <l xml:id="Su.5.7.23">[Su.5.7.23] &amp;kṣaudreṇa triphalāṃ lihyādbhadrakāṣṭhajaṭānvitām/ kapilena vraṇe kotho jvaro granthyudgamaḥ satṛṭ// </l>
                    <l xml:id="Su.5.7.24">[Su.5.7.24] lihyānmadhuyutāṃ śvetāṃ śvetāṃ cāpi punarnavām/ granthayaḥ kokilenogrā jvaro dāhaśca dāruṇaḥ&amp;// </l>
                    <l xml:id="Su.5.7.25">[Su.5.7.25] varṣābhūnīlinīkvāthakalkasiddhaṃ ghṛtaṃ pibet/ aruṇenānilaḥ kruddho vātajān kurute gadān// </l>
                    <l xml:id="Su.5.7.26">[Su.5.7.26] mahākṛṣṇena pittaṃ ca śvetena kapha eva ca/ mahatā kapilenāsṛk &amp;kapotena catuṣṭayam// </l>
                    <l xml:id="Su.5.7.27">[Su.5.7.27] bhavanti caiṣāṃ daṃśeṣu granthimaṇḍalakarṇikāḥ/ piḍakopacayaścograḥ śophaśca bhṛśadāruṇaḥ// </l>
                    <l xml:id="Su.5.7.28">[Su.5.7.28] dadhikṣīraghṛtaprasthāstrayaḥ pratyekaśo matāḥ/ karañjāragvadhavyoṣabṛhatyaṃśumatīsthirāḥ// </l>
                    <l xml:id="Su.5.7.29">[Su.5.7.29] niṣkvāthya caiṣāṃ kvāthasya caturtho+aṃśaḥ punarbhavet/ &amp;trivṛdgojyamṛtāvakrasarpagandhāḥ samṛttikāḥ// </l>
                    <l xml:id="Su.5.7.30">[Su.5.7.30] kapitthadāḍimatvak ca ślakṣṇapiṣṭāḥ&amp; pradāpayet/ tat sarvamekataḥ kṛtvā śanairmṛdvagninā pacet// </l>
                    <l xml:id="Su.5.7.31">[Su.5.7.31] pañcānāmaruṇādīnāṃ viṣametadvyapohati/ kākādanīkākamācyoḥ svaraseṣvathavā kṛtam// </l>
                    <l xml:id="Su.5.7.32">[Su.5.7.32] sirāśca &amp;srāvayet prāptāḥ kuryāt saṃśodhanāni ca/ sarveṣāṃ ca vidhiḥ kāryo mūṣikāṇāṃ viṣeṣvayam// </l>
                    <l xml:id="Su.5.7.33">[Su.5.7.33] dagdhvā visrāvayeddaṃśaṃ pracchitaṃ ca pralepayet/ śirīṣarajanīkuṣṭhakuṅkumairamṛtāyutaiḥ// </l>
                    <l xml:id="Su.5.7.34">[Su.5.7.34] chardanaṃ jālinīkvāthaiḥ śukākhyāṅkoṭhayorapi/ śukākhyākoṣavatyośca mūlaṃ madana eva ca// </l>
                    <l xml:id="Su.5.7.35">[Su.5.7.35] devadālīphalaṃ caiva dadhnā pītvā viṣaṃ vamet/ sarvamūṣikadaṣṭānāmeṣa yogaḥ sukhāvahaḥ// </l>
                    <l xml:id="Su.5.7.36">[Su.5.7.36] phalaṃ vacā devadālī kuṣṭhaṃ gomūtrapeṣitam/ pūrvakalpena yojyāḥ&amp; syuḥ sarvonduruviṣacchidaḥ// </l>
                    <l xml:id="Su.5.7.37">[Su.5.7.37] virecane trivṛddantītriphalākalka iṣyate/ śirovirecane sāraḥ śirīṣasya phalāni ca// </l>
                    <l xml:id="Su.5.7.38">[Su.5.7.38] hitastrikaṭukāḍhyaśca gomayasvaraso+añjane/ &amp;kapitthagomayarasau lihyānmākṣikasaṃyutau// </l>
                    <l xml:id="Su.5.7.39">[Su.5.7.39] rasāñjanaharidrendrayavakaṭvīṣu vā kṛtam/ prātaḥ sātiviṣaṃ kalkaṃ lihyānmākṣikasaṃyutam// </l>
                    <l xml:id="Su.5.7.40">[Su.5.7.40] taṇḍulīyakamūleṣu sarpiḥ siddhaṃ pibennaraḥ/ āsphotamūlasiddhaṃ vā pañcakāpitthameva vā// </l>
                    <l xml:id="Su.5.7.41">[Su.5.7.41] mūṣikāṇāṃ viṣaṃ prāyaḥ kupyatyabhreṣvanirhṛtam&amp;/ tatrāpyeṣa vidhiḥ kāryo yaśca dūṣiviṣāpahaḥ// </l>
                    <l xml:id="Su.5.7.42">[Su.5.7.42] sthirāṇāṃ rujatāṃ vā+api vraṇānāṃ karṇikāṃ bhiṣak/ pāṭayitvā yathādoṣaṃ vraṇavaccāpi śodhayet// </l>
                    <l xml:id="Su.5.7.43">[Su.5.7.43] śvaśṛgālatarakṣvṛkṣavyāghrādīnāṃ yadā+anilaḥ/ śleṣmapraduṣṭo muṣṇāti saṃjñāṃ saṃjñāvahāśritaḥ// </l>
                    <l xml:id="Su.5.7.44">[Su.5.7.44] tadā prasrastalāṅgūlahanuskandho+atilālavān/ &amp;atyarthabadhiro+andhaśca so+anyonyamabhidhāvati// </l>
                    <l xml:id="Su.5.7.45">[Su.5.7.45] tenonmattena daṣṭasya daṃṣṭriṇā saviṣeṇa tu/ suptatā jāyate daṃśe kṛṣṇaṃ cātisravatyasṛk// </l>
                    <l xml:id="Su.5.7.46">[Su.5.7.46] digdhaviddhasya liṅgena prāyaśaścopalakṣitaḥ/ yena cāpi bhaveddaṣṭastasya ceṣṭāṃ rutaṃ naraḥ// </l>
                    <l xml:id="Su.5.7.47">[Su.5.7.47] bahuśaḥ pratikurvāṇaḥ kriyāhīno vinaśyati/ daṃṣṭriṇā yena daṣṭaśca tadrūpaṃ yastu paśyati// </l>
                    <l xml:id="Su.5.7.48">[Su.5.7.48] &amp;apsu vā yadi vā++ādarśo+ariṣṭaṃ tasya vinirdiśet/ trasyatyakasmādyo+abhīkṣṇaṃ &amp;dṛṣṭvā spṛṣṭvā+api vā jalam// </l>
                    <l xml:id="Su.5.7.49">[Su.5.7.49] jalatrāsaṃ tu vidyāttaṃ riṣṭaṃ &amp;tadapi kīrtitam/ adaṣṭo vā jalatrāsī na kathañcana sidhyati// </l>
                    <l xml:id="Su.5.7.50">[Su.5.7.50] prasupto+athotthito vā+api svasthastrasto na sidhyati/ daṃśaṃ visrāvya tairdaṣṭe sarpiṣā paridāhitam// </l>
                    <l xml:id="Su.5.7.51">[Su.5.7.51] pradihyādagadaiḥ sarpiḥ purāṇaṃ pāyayeta ca/ arkakṣīrayutaṃ &amp;hyasya dadyāccāpi viśodhanam// </l>
                    <l xml:id="Su.5.7.52">[Su.5.7.52] śvetāṃ punarnavāṃ cāsya dadyāddhattūrakāyutām/ palalaṃ tilatailaṃ ca rūpikāyāḥ payo guḍaḥ// </l>
                    <l xml:id="Su.5.7.53">[Su.5.7.53] nihanti viṣamālarkaṃ meghavṛndamivānilaḥ/ mūlasya śarapuṅkhāyāḥ karṣaṃ dhattūrakārdhikam// </l>
                    <l xml:id="Su.5.7.54">[Su.5.7.54] taṇḍulodakamādāya peṣayettaṇḍulaiḥ saha/ unmattakasya patraistu saṃveṣṭyāpūpakaṃ pacet// </l>
                    <l xml:id="Su.5.7.55">[Su.5.7.55] khādedauṣadhakāle tamalarkaviṣadūṣitaḥ/ karoti &amp;śvavikārāṃstu tasmiñjīryati cauṣadhe// </l>
                    <l xml:id="Su.5.7.56">[Su.5.7.56] vikārāḥ śiśire yāpyā gṛhe vārivivarjite/ tataḥ śāntavikārastu snātvā caivāpare+ahani// </l>
                    <l xml:id="Su.5.7.57">[Su.5.7.57] śāliṣāṣṭikayorbhaktaṃ kṣīreṇoṣṇena bhojayet/ dinatraye pañcame vā vidhireṣo+ardhamātrayā// </l>
                    <l xml:id="Su.5.7.58">[Su.5.7.58] kartavyo bhiṣajā+avaśyamalarkaviṣanāśanaḥ/ kupyet svayaṃ viṣaṃ yasya na sa jīvati mānavaḥ// </l>
                    <l xml:id="Su.5.7.59">[Su.5.7.59] tasmāt prakopayedāśu svayaṃ yāvat&amp; prakupyati/ &amp;bījaratnauṣadhīgarbhaiḥ kumbhaiḥ śītāmbupūritaiḥ// </l>
                    <l xml:id="Su.5.7.60">[Su.5.7.60] snāpayettaṃ nadītīre samantrairvā catuṣpathe/ baliṃ nivedya tatrāpi piṇyākaṃ palalaṃ dadhi// </l>
                    <l xml:id="Su.5.7.61">[Su.5.7.61] mālyāni ca vicitrāṇi māṃsaṃ pakvāmakaṃ tathā/ alakādhipate yakṣa sārameyagaṇādhipa// </l>
                    <l xml:id="Su.5.7.62">[Su.5.7.62] alarkajuṣṭametanme nirviṣaṃ kuru mācirāt/ dadyāt saṃśodhanaṃ tīkṣṇamevaṃ &amp;snātasya dehinaḥ// </l>
                    <l xml:id="Su.5.7.63">[Su.5.7.63] aśuddhasya surūḍhe+api vraṇe kupyati tadviṣam/ śvādayo+abhihitā vyālā ye+atra&amp; daṃṣṭrāviṣā mayā// </l>
                    <l xml:id="Su.5.7.64">[Su.5.7.64] ataḥ karoti daṣṭastu teṣāṃ ceṣṭāṃ rutaṃ naraḥ/ bahuśaḥ pratikurvāṇo na cirānmriyate ca saḥ// </l>
                    <l xml:id="Su.5.7.65">[Su.5.7.65] nakhadantakṣataṃ vyālairyatkṛtaṃ taddhimardayet/ siñcettailena koṣṇena te hi vātaprakopakāḥ// iti suśrutasaṃhitāyāṃ kalpasthāne mūṣikakalpo nāma saptamo+adhyāyaḥ//7// </l>
                </div>
                <div n="8" type="adhyāyaḥ" xml:id="suśrutasaṃhitā-body-div-5-div-8">
                    <head xml:id="suśrutasaṃhitā-body-div-5-div-8-head">aṣṭamo+adhyāyaḥ/</head>
                    <l xml:id="Su.5.8.1">[Su.5.8.1] athātaḥ kīṭakalpaṃ vyākhyāsyāmaḥ// </l>
                    <l xml:id="Su.5.8.2">[Su.5.8.2] yathovāca bhagavān dhanvantariḥ// </l>
                    <l xml:id="Su.5.8.3">[Su.5.8.3] sarpāṇāṃ śukraviṇmūtraśavapūtyaṇḍasaṃbhavāḥ/ vāyvagnyambuprakṛtayaḥ kīṭāstu vividhāḥ&amp; smṛtāḥ// </l>
                    <l xml:id="Su.5.8.4">[Su.5.8.4] sarvadoṣaprakṛtibhiryuktāste pariṇāmataḥ/ kīṭatve+api &amp;sughorāḥ syuḥ sarva eva caturvidhāḥ// </l>
                    <l xml:id="Su.5.8.5">[Su.5.8.5] kumbhīnasastuṇḍikerī śṛṅgī śatakulīrakaḥ/ ucciṭiṅgo+agnināmā ca cicciṭiṅgo mayūrikā// </l>
                    <l xml:id="Su.5.8.6">[Su.5.8.6] āvartakastathorabhraḥ sārikāmukhavaidalau/ śarāvakurdo+abhīrājiḥ paruṣaścitraśīrṣakaḥ&amp;// </l>
                    <l xml:id="Su.5.8.7">[Su.5.8.7] śatabāhuśca yaścāpi raktarājiśca kīrtitaḥ/ aṣṭādaśeti vāyavyāḥ&amp; kīṭāḥ pavanakopanāḥ// </l>
                    <l xml:id="Su.5.8.8">[Su.5.8.8] tairbhavantīha daṣṭānāṃ rogā vātanimittajāḥ/ kauṇḍinyakaḥ kaṇabhako varaṭī patravṛścikaḥ// </l>
                    <l xml:id="Su.5.8.9">[Su.5.8.9] vināsikā brāhmaṇikā bindulo bhramarastathā/ bāhyakī picciṭaḥ kumbhī varcaḥkīṭo+arimedakaḥ// </l>
                    <l xml:id="Su.5.8.10">[Su.5.8.10] padmakīṭo dundubhiko makaraḥ śatapādakaḥ/ pañcālakaḥ pākamatsyaḥ &amp;kṛṣṇatuṇḍo+atha gardabhī// </l>
                    <l xml:id="Su.5.8.11">[Su.5.8.11] klītaḥ kṛmisarārī ca yaścāpyutkleśakastathā/ ete hyagniprakṛtayaścaturviṃśatireva ca// </l>
                    <l xml:id="Su.5.8.12">[Su.5.8.12] tairbhavantīha daṣṭānāṃ rogāḥ pittanimittajāḥ/ viśvambharaḥ pañcaśuklaḥ &amp;pañcakṛṣṇo+atha kokilaḥ// </l>
                    <l xml:id="Su.5.8.13">[Su.5.8.13] saireyakaḥ pracalako valabhaḥ kiṭibhastathā/ sūcīmukhaḥ kṛṣṇagodhā yaśca kāṣāyavāsikaḥ// </l>
                    <l xml:id="Su.5.8.14">[Su.5.8.14] kīṭo gardabhakaścaiva&amp; tathā troṭaka eva ca/ trayodaśaite saumyāḥ syuḥ kīṭāḥ śleṣmaprakopaṇāḥ// </l>
                    <l xml:id="Su.5.8.15">[Su.5.8.15] tairbhavantīha daṣṭānāṃ rogāḥ kaphanimittajāḥ/ tuṅgīnāso vicilakastālako vāhakastathā// </l>
                    <l xml:id="Su.5.8.16">[Su.5.8.16] koṣṭhāgārī krimikaro yaśca maṇḍalapucchakaḥ/ tuṇḍanābhaḥ(tuṅganābhaḥ) sarṣapiko valguliḥ śambukastathā// </l>
                    <l xml:id="Su.5.8.17">[Su.5.8.17] agnikīṭaśca vijñeyā dvādaśa prāṇanāśanāḥ/ tairbhavantīha daṣṭānāṃ vegajñānāni sarpavat// </l>
                    <l xml:id="Su.5.8.18">[Su.5.8.18] tāstāśca vedanāstīvrā rogā vai sānnipātikāḥ/ kṣarāgnidagdhavaddaṃśo raktapītasitāruṇaḥ// </l>
                    <l xml:id="Su.5.8.19">[Su.5.8.19] jvarāṅgamardaromāñcavedanābhiḥ samanvitaḥ/ chardyatīsāratṛṣṇāśca dāho mūrcchā vijṛmbhikā// </l>
                    <l xml:id="Su.5.8.20">[Su.5.8.20] vepathuśvāsahikkāśca dāhaḥ śītaṃ ca dāruṇam/ piḍakopacayaḥ śopho granthayo maṇḍalāni ca// </l>
                    <l xml:id="Su.5.8.21">[Su.5.8.21] dadravaḥ karṇikāścaiva visarpāḥ kiṭibhāni ca/ tairbhavantīha daṣṭānāṃ yathāsvaṃ cāpyupadravāḥ// </l>
                    <l xml:id="Su.5.8.22">[Su.5.8.22] ye+anye teṣāṃ viśeṣāstu tūrṇaṃ teṣāṃ samādiśet/ dūṣīviṣaprakopācca tathaiva viṣalepanāt// </l>
                    <l xml:id="Su.5.8.23">[Su.5.8.23] liṅgaṃ tīkṣṇaviṣeṣvetacchṛṇu mandaviṣeṣvataḥ/ prasekārocakacchardiśirogauravaśītakāḥ// </l>
                    <l xml:id="Su.5.8.24">[Su.5.8.24] piḍakākoṭhakaṇḍūnāṃ &amp;janma doṣavibhāgataḥ/ yogairnānāvidhaireṣāṃ cūrṇāni garamādiśet// </l>
                    <l xml:id="Su.5.8.25">[Su.5.8.25] &amp;dūṣīviṣaprakārāṇāṃ tathā cāpyanulepanāt/ ekajātīnatastūrdhvaṃ kīṭān vakṣyāmi bhedataḥ// </l>
                    <l xml:id="Su.5.8.26">[Su.5.8.26] sāmānyato daṣṭaliṅgaiḥ sādhyāsādhyakrameṇa ca/ &amp;trikaṇṭaḥ kariṇī cāpi hastikakṣo+aparājitaḥ/ catvāra ete kaṇabhā vyākhyātāstīvravedanāḥ// </l>
                    <l xml:id="Su.5.8.27">[Su.5.8.27] tairdaṣṭasya śvayathuraṅgamardo gurutā gātrāṇāṃ daṃśaḥ kṛṣṇaśca bhavati// </l>
                    <l xml:id="Su.5.8.28">[Su.5.8.28] &amp;pratisūryakaḥ, piṅgābhāso, bahuvarṇo, &amp;nirūpamo godhereka iti pañca godherakāḥ&amp;; tairdaṣṭasya śopho dāharujau ca bhavataḥ, godherakeṇaitadeva granthiprādurbhāvo jvaraśca// </l>
                    <l xml:id="Su.5.8.29">[Su.5.8.29] &amp;galagolikā śvetā, kṛṣṇā, raktarājī, raktamaṇḍalā, sarvaśvetā, sarṣapiketyevaṃ ṣaṭ; tābhirdaṣṭe sarṣapikāvarjaṃ dāhaśophakledā bhavanti, sarṣapikayā hṛdayapiḍā+atisāraśca, tāsu madhye sarṣapikā prāṇaharī// </l>
                    <l xml:id="Su.5.8.30">[Su.5.8.30] śatapadyastu paruṣā, kṛṣṇā, citrā, kapilā, pītikā, raktā, śvetā, agniprabhā, ityaṣṭau; tābhirdaṣṭe śopho vedanā dāhaśca hṛdaye, śvetāgniprabhābhyāmetadeva dāho mūrcchā cātimātraṃ śvetapiḍakotpattiśca// </l>
                    <l xml:id="Su.5.8.31">[Su.5.8.31] maṇḍūkāḥ kṛṣṇaḥ, sāraḥ, kuhako, harito, rakto, yavavarṇābho, bhṛkuṭī, koṭikaścetyaṣṭau; tairdaṣṭasya daṃśe kaṇḍūrbhavati pītaphenāgamaśca vaktrāt, bhṛkuṭīkoṭikābhyāmetadeva dāhaśchardirmūrcchā cātimātram// </l>
                    <l xml:id="Su.5.8.32">[Su.5.8.32] viśvambharābhirdaṣṭe daṃśaḥ sarṣapākārābhiḥ piḍakābhiḥ sarujābhiścīyate, śītajvarārtaśca puruṣo bhavati// </l>
                    <l xml:id="Su.5.8.33">[Su.5.8.33] ahiṇḍukābhirdaṣṭe todadāhakaṇḍuścayathavo bhavanti mohaśca; kaṇḍūmakābhirdaṣṭe pītāṅgaśchardyatīsārajvarādibhirabhihanyate; śūkavṛntābhirdaṣṭe kaṇḍūkoṭhāḥ pravardhante śūkaṃ cātra lakṣyate// </l>
                    <l xml:id="Su.5.8.34">[Su.5.8.34] pipīlikāḥ sthūlaśīrṣā, saṃvāhikā, brahmaṇikā, aṅgulikā; kapilikā, citravarṇeti ṣaṭ; tābhirdaṣṭe&amp; daṃśe śvayathuragnisparśavaddāhaśophau bhavataḥ// </l>
                    <l xml:id="Su.5.8.35">[Su.5.8.35] makṣikāḥ kāntārikā, kṛṣṇā, piṅgalā, madhūlikā, kāṣāyī, sthāliketyevaṃ ṣaṭ; tābhirdaṣṭasya kaṇḍuśophadāharujo bhavanti, sthālikākāṣāyībhyāmetadeva śyāvapiḍakotpattirupadravāśca jvarādayo bhavanti, kāṣāyī sthālikā ca prāṇahare&amp;// </l>
                    <l xml:id="Su.5.8.36">[Su.5.8.36] maśakāḥ sāmudraḥ, parimaṇḍalo, hastimaśakaḥ, kṛṣṇaḥ, pārvatīya iti pañca; tairdaṣṭasya tīvrā kaṇḍūrdaṃśaśophaśca, pārvatīyastu kīṭaiḥ prāṇaharaistulyalakṣaṇaḥ// </l>
                    <l xml:id="Su.5.8.37">[Su.5.8.37] nakhāvakṛṣṭe+atyarthaṃ piḍakādāhapākā bhavanti/ jalaukasāṃ daṣṭalakṣaṇamuktaṃ cikitsitaṃ ca// </l>
                    <l xml:id="Su.5.8.38">[Su.5.8.38] bhavanti cātra godherakaḥ sthālikā ca ye ca śvetāgnisaprabhe/ bhṛkuṭī koṭikaścaiva na sidhyantyekajātiṣu// </l>
                    <l xml:id="Su.5.8.39">[Su.5.8.39] śavamūtrapurīṣaistu saviṣairavamarśanāt/ syuḥ kaṇḍūdāhakoṭhāruḥpiḍakātodavedanāḥ// </l>
                    <l xml:id="Su.5.8.40">[Su.5.8.40] prakledavāṃstathā srāvo bhṛśaṃ saṃpācayettvacam/ digdhaviddhakriyāstatra yathāvadavacārayet// </l>
                    <l xml:id="Su.5.8.41">[Su.5.8.41] nāvasannaṃ na cotsannamatisaṃrambhavedanam/ daṃśādau viparītārti kīṭadaṣṭaṃ subādhakam// </l>
                    <l xml:id="Su.5.8.42">[Su.5.8.42] daṣṭānugraviṣaiḥ kīṭaiḥ sarpavat samupācaret/ trividhānāṃ tu pūrveṣāṃ&amp; traividhyena kriyā hitāḥ// </l>
                    <l xml:id="Su.5.8.43">[Su.5.8.43] svedamālepanaṃ sekaṃ coṣṇamatrāvacārayet/ anyatra mūrcchitāddaṃśāt pākakothaprapīḍitāt// </l>
                    <l xml:id="Su.5.8.44">[Su.5.8.44] viṣaghnaṃ ca vidhiṃ sarvaṃ &amp;bahuśaḥ śodhanāni ca/ śirīṣakaṭukākuṣṭhavacārajanisaindhavaiḥ&amp;// </l>
                    <l xml:id="Su.5.8.45">[Su.5.8.45] kṣīramajjavasāsarpiḥśuṇṭhīpippalidāruṣu/ utkārikā sthirādau vā sukṛtā svedane hitā// </l>
                    <l xml:id="Su.5.8.46">[Su.5.8.46] na svedayeta cādaṃśaṃ dhūmaṃ vakṣyāmi vṛścike/ agadānekajātīṣu pravakṣyāmi pṛthak pṛthak// </l>
                    <l xml:id="Su.5.8.47">[Su.5.8.47] kuṣṭhaṃ vakraṃ vacā pāṭhā bilvamūlaṃ suvarcikā/ gṛhadhūmaṃ haridre dve trikaṇṭakaviṣe hitāḥ// </l>
                    <l xml:id="Su.5.8.48">[Su.5.8.48] rajanyāgāradhūmaśca vakraṃ kuṣṭhaṃ palāśajam/ galagolikadaṣṭānāmagado viṣanāśanaḥ// </l>
                    <l xml:id="Su.5.8.49">[Su.5.8.49] kuṅkumaṃ tagaraṃ śigru padmakaṃ rajanīdvayam/ agado jalapiṣṭo+ayaṃ śatapadviṣanāśanaḥ// </l>
                    <l xml:id="Su.5.8.50">[Su.5.8.50] meṣaśṛṅgī vacā pāṭhā niculo rohiṇī jalam/ sarvamaṇḍūkadaṣṭānāmagado+ayaṃ viṣāpahaḥ// </l>
                    <l xml:id="Su.5.8.51">[Su.5.8.51] &amp;dhavāśvagandhātibalābalāsātiguhāguhāḥ/ viśvambharābhidaṣṭānāmagado+ayaṃ viṣāpahaḥ// </l>
                    <l xml:id="Su.5.8.52">[Su.5.8.52] śirīṣaṃ tagaraṃ kuṣṭhaṃ śāliparṇī sahā niśe/ ahiṇḍukābhirdaṣṭānāmagado viṣanāśanaḥ// </l>
                    <l xml:id="Su.5.8.53">[Su.5.8.53] kaṇḍūmakābhirdaṣṭānāṃ rātrau śītāḥ kriyā hitāḥ/ divā te naiva sidhyanti sūryaraśmibalārditāḥ// </l>
                    <l xml:id="Su.5.8.54">[Su.5.8.54] vakraṃ kuṣṭhamapāmārgaḥ śūkavṛntaviṣe+agadaḥ/ bhṛṅgasvarasapiṣṭā vā kṛṣṇavalmīkamṛttikā// </l>
                    <l xml:id="Su.5.8.55">[Su.5.8.55] pipīlikābhirdaṣṭānāṃ makṣikāmaśakaistathā/ gomūtreṇa yuto lepaḥ kṛṣṇavalmīkamṛttikā// </l>
                    <l xml:id="Su.5.8.56">[Su.5.8.56] nakhāvaghṛṣṭasaṃjāte śophe bhṛṅgaraso hitaḥ&amp;/ pratisūryakadaṣṭānāṃ sarpadaṣṭavadāceret/ trividhā vṛścikāḥ proktā mandamadhyamahāviṣāḥ// </l>
                    <l xml:id="Su.5.8.57">[Su.5.8.57] gośakṛtkothajā mandā madhyāḥ kāṣṭheṣṭikodbhavāḥ/ sarpakothodbhavāstīkṣṇā ye cānye viṣasaṃbhavāḥ// </l>
                    <l xml:id="Su.5.8.58">[Su.5.8.58] mandā dvādaśa madhyāstu trayaḥ pañcadaśottamāḥ/ daśa viṃśatirityete saṃkhyayā parikīrtitāḥ// </l>
                    <l xml:id="Su.5.8.59">[Su.5.8.59] kṛṣṇaḥ śyāvaḥ karburaḥ &amp;pāṇḍuvarṇo gomūtrābhaḥ &amp;karkaśo mecakaśca/ &amp;pīto dhūmro romaśaḥ śāḍvalābho raktaḥ śvetenodareṇeti mandāḥ&amp;// </l>
                    <l xml:id="Su.5.8.60">[Su.5.8.60] yuktāścaite vṛścikāḥ pucchadeśe syurbhūyobhiḥ parvabhiścetarebhyaḥ/ ebhirdaṣṭe vedanā vepathuśca gātrastambhaḥ kṛṣṇaraktāgamaśca// </l>
                    <l xml:id="Su.5.8.61">[Su.5.8.61] śākhādaṣṭe vedanā cordhvameti dāhasvedau daṃśaśopho jvaraśca/ raktaḥ pītaḥ kāpilenodareṇa sarve dhūmrāḥ parvabhiśca tribhiḥ syuḥ// </l>
                    <l xml:id="Su.5.8.62">[Su.5.8.62] ete mūtroccārapūtyaṇḍajātā madhyā jñeyāstriprakāroragāṇām/ yasyaiteṣāmanvayādyaḥ prasūto doṣotpattiṃ tatsvarūpāṃ sa kuryāt// </l>
                    <l xml:id="Su.5.8.63">[Su.5.8.63] jihvāśopho &amp;bhojanasyāvarodho mūrcchā cogrā madhyavīryābhidaṣṭe&amp;/ śvetaścitraḥ śyāmalo lohitābho&amp; raktaḥ śveto raktanīlodarau ca// </l>
                    <l xml:id="Su.5.8.64">[Su.5.8.64] &amp;pīto+arakto nīlapīto+aparastu rakto nīlo nīlaśuklastathā ca/ rakto babhruḥ pūrvavaccaikaparvā yaścāparvā parvaṇī dve ca yasya// </l>
                    <l xml:id="Su.5.8.65">[Su.5.8.65] nānārūpā varṇataścāpi ghorā jñeyāścaite vṛścikāḥ prāṇacaurāḥ&amp;/ janmaiteṣāṃ sarpakothāt pradiṣṭaṃ dehebhyo vā ghātitānāṃ viṣeṇa// </l>
                    <l xml:id="Su.5.8.66">[Su.5.8.66] ebhirdaṣṭe sarpavegapravṛttiḥ sphoṭotpattirbhrāntidāhau jvaraśca/ khebhyaḥ kṛṣṇaṃ śoṇitaṃ yāti tīvraṃ tasmāt&amp; prāṇaistyajyate śīghrameva// </l>
                    <l xml:id="Su.5.8.67">[Su.5.8.67] ugramadhyaviṣairdaṣṭaṃ cikitset sarpadaṣṭavat/ ādaṃśaṃ sveditaṃ cūrṇaiḥ pracchitaṃ pratisārayet// </l>
                    <l xml:id="Su.5.8.68">[Su.5.8.68] rajanīsaindhavavyoṣaśirīṣaphalapuṣpajaiḥ/ mātuluṅgāmlagomūtrapiṣṭaṃ ca surasāgrajam// </l>
                    <l xml:id="Su.5.8.69">[Su.5.8.69] lepe svede sukhoṣṇaṃ ca gomayaṃ hitamiṣyate/ pāne kṣaudrayutaṃ &amp;sarpiḥ kṣīraṃ vā bahuśarkaram// </l>
                    <l xml:id="Su.5.8.70">[Su.5.8.70] daṃśaṃ mandaviṣāṇāṃ tu cakratailena secayet/ vidārīgaṇasiddhena sukhoṣṇenāthavā punaḥ// </l>
                    <l xml:id="Su.5.8.71">[Su.5.8.71] kuryāccotkārikāsvedaṃ viṣaghnairupanāhayet&amp;/ guḍodakaṃ vā suhimaṃ cāturjātakasaṃyutam// </l>
                    <l xml:id="Su.5.8.72">[Su.5.8.72] pānamasmai pradātavyaṃ kṣīraṃ vā saguḍaṃ himam/ śikhikukkuṭabarhāṇi saindhavaṃ tailasarpiṣī// </l>
                    <l xml:id="Su.5.8.73">[Su.5.8.73] dhūmo hanti prayuktastu śīghraṃ vṛścikajaṃ viṣam/ kusumbhapuṣpaṃ rajanī niśā vā kodravaṃ tṛṇam// </l>
                    <l xml:id="Su.5.8.74">[Su.5.8.74] ebhirghṛtāktairdhūpastu pāyudeśe prayojitaḥ/ nāśayedāśu kīṭotthaṃ vṛścikasya ca yadviṣam// </l>
                    <l xml:id="Su.5.8.75">[Su.5.8.75] lūtāviṣaṃ ghoratamaṃ durvijñeyatamaṃ ca tat/ &amp;duścikitsyatamaṃ cāpi bhiṣagbhirmandabuddhibhiḥ// </l>
                    <l xml:id="Su.5.8.76">[Su.5.8.76] saviṣaṃ nirviṣaṃ caitadityevaṃ pariśaṅkite/ viṣaghnameva kartavyamavirodhi yadauṣadham// </l>
                    <l xml:id="Su.5.8.77">[Su.5.8.77] agadānāṃ hi saṃyogo viṣajuṣṭasya yujyate/ nirviṣe mānave yukto+agadaḥ saṃpadyate+asukham// </l>
                    <l xml:id="Su.5.8.78">[Su.5.8.78] tasmāt &amp;sarvaprayatnena jñātavyo viṣaniścayaḥ/ ajñātvā viṣasadbhāvaṃ bhiṣagvyāpādayennaram// </l>
                    <l xml:id="Su.5.8.79">[Su.5.8.79] prodbhidyamānastu yathā+aṅkureṇa na vyaktajātiḥ pravibhāti vṛkṣaḥ/ tadvaddurālakṣyatamaṃ hi tāsāṃ viṣaṃ śarīre pravikīrṇamātram// </l>
                    <l xml:id="Su.5.8.80">[Su.5.8.80] īṣatsakaṇḍu pracalaṃ sakoṭhamavyaktavarṇaṃ prathame+ahani syāt/ anteṣu śūnaṃ parinimnamadhyaṃ pravyaktarūpaṃ ca dine dvitīye// </l>
                    <l xml:id="Su.5.8.81">[Su.5.8.81] tryaheṇa taddarśayatīha rūpaṃ viṣaṃ caturthe+ahani kopameti/ ato+adhike+ahni prakaroti jantorviṣaprakopaprabhavān vikārān// </l>
                    <l xml:id="Su.5.8.82">[Su.5.8.82] ṣaṣṭhe dine viprasṛtaṃ tu sarvān marmapradeśān bhṛśamāvṛṇoti/ tat saptame+atyarthaparītagātraṃ vyāpādayenmartyamatipravṛddham// </l>
                    <l xml:id="Su.5.8.83">[Su.5.8.83] yāstīkṣṇacaṇḍograviṣā hi lūtāstāḥ saptarātreṇa naraṃ nihanyuḥ/ ato+adhikenāpi nihanyuranyā yāsāṃ viṣaṃ madhyamavīryamuktam// </l>
                    <l xml:id="Su.5.8.84">[Su.5.8.84] yāsāṃ kanīyo viṣavīryamuktaṃ tāḥ pakṣamātreṇa vināśayanti/ tasmāt prayatnaṃ bhiṣagatra kuryādādaṃśapātādviṣaghātiyogaiḥ// </l>
                    <l xml:id="Su.5.8.85">[Su.5.8.85] viṣaṃ tu lālānakhamūtradaṃṣṭrārajaḥpurīṣairatha cendriyeṇa/ saptaprakāraṃ visṛjanti lūtāstadugramadhyāvaravīryayuktam// </l>
                    <l xml:id="Su.5.8.86">[Su.5.8.86] sakaṇḍukoṭhaṃ sthiramalpamūlaṃ lālākṛtaṃ mandarujaṃ vadanti/ śophaśca kaṇḍūśca pulālikā&amp; ca dhūmāyanaṃ caiva nakhāgradaṃśe// </l>
                    <l xml:id="Su.5.8.87">[Su.5.8.87] daṃśaṃ tu mūtreṇa sakṛṣṇamadhyaṃ saraktaparyanmavehi dīrṇam/ daṃṣṭrābhirugraṃ kaṭhinaṃ vivarṇaṃ jānīhi daṃśaṃ sthiramaṇḍalaṃ ca// </l>
                    <l xml:id="Su.5.8.88">[Su.5.8.88] rajaḥpurīṣendriyajaṃ hi viddhi sphoṭaṃ vipakvāmalapīlupāṇḍum/ etāvadetat samudāhṛtaṃ tu vakṣyāmi lūtāprabhavaṃ purāṇam// </l>
                    <l xml:id="Su.5.8.89">[Su.5.8.89] sāmānyato daṣṭamasādhyasādhyaṃ cikitsitaṃ cāpi yathāviśeṣam/ </l>
                    <l xml:id="Su.5.8.90">[Su.5.8.90] viśvāmitro nṛpavaraḥ kadācidṛṣisattamam/ vaśiṣṭhaṃ kopayāmāsa gatvā++āśramapadaṃ kila// </l>
                    <l xml:id="Su.5.8.91">[Su.5.8.91] kupitasya munestasya lalāṭāt svedabindavaḥ/ apatan darśanādeva &amp;svestatsamatejasaḥ// </l>
                    <l xml:id="Su.5.8.92">[Su.5.8.92] tṛṇe maharṣiṇā lūne dhenvarthaṃ saṃbhṛte+api ca/ tato jātāstvimā ghorā nānārūpā mahāviṣāḥ/ apakārāya vartante nṛpasādhanavāhane// </l>
                    <l xml:id="Su.5.8.93">[Su.5.8.93] yasmāllūnaṃ tṛṇaṃ prāptā muneḥ prasvedabindavaḥ/ tasmāllūteti bhāṣyante saṅkhyayā tāśca ṣoḍaśa// </l>
                    <l xml:id="Su.5.8.94">[Su.5.8.94] kṛcchrasādhyāstathā+asādhyā lūtāstu dvividhāḥsmṛtāḥ/ tasmāmaṣṭau kṛcchrasādhyā varjyāstāvatya eva tu// </l>
                    <l xml:id="Su.5.8.95">[Su.5.8.95] trimaṇḍalā tathā śvetā kapilā pītikā tathā/ ālamūtraviṣā raktā kasanā cāṣṭamī smṛtā// </l>
                    <l xml:id="Su.5.8.96">[Su.5.8.96] tābhirdaṣṭe śiroduḥkhaṃ kaṇḍūrdaṃśe ca vedanā/ bhavanti ca viśeṣeṇa gadāḥ ślaiṣmikavātikāḥ// </l>
                    <l xml:id="Su.5.8.97">[Su.5.8.97] sauvarṇikā lājavarṇā jālinyeṇīpadī tathā/ kṛṣṇā+agnivarṇā kākāṇḍā mālāguṇā+aṣṭamī tathā// </l>
                    <l xml:id="Su.5.8.98">[Su.5.8.98] tābhirdaṣṭe daṃśakothaḥ pravṛttiḥ kṣatajasya ca/ jvaro dāho+astisāraśca gadāḥ syuśca tridoṣajāḥ// </l>
                    <l xml:id="Su.5.8.99">[Su.5.8.99] piḍakā vividhākārā maṇḍalāni mahānti ca/ mahānto mṛdavaḥ śophā raktāḥ śyāvāścalāstathā// </l>
                    <l xml:id="Su.5.8.100">[Su.5.8.100] sāmānyaṃ sarvalūtānāmetadādaṃśalakṣaṇam/ viśeṣalakṣaṇaṃ tāsāṃ vakṣyāmi sacikitsitam// </l>
                    <l xml:id="Su.5.8.101">[Su.5.8.101] trimaṇḍalāyā daṃśe+asṛk kṛṣṇaṃ sravati dīryate/ bādhiryaṃ kaluṣā dṛṣṭistathā dāhaśca netrayoḥ// </l>
                    <l xml:id="Su.5.8.102">[Su.5.8.102] tatrārkamūlaṃ rajanī nākulī pṛśniparṇikā/ pānakarmaṇi śasyante nasyālepāñjaneṣu ca// </l>
                    <l xml:id="Su.5.8.103">[Su.5.8.103] śvetāyāḥ piḍakā daṃśe śvetā kaṇḍūmatī bhavet/ dāhamūrcchājvaravatī visarpakledarukkarī// </l>
                    <l xml:id="Su.5.8.104">[Su.5.8.104] tatra candanarāsnailāhareṇunalavañjulāḥ/ kuṣṭhaṃ lāmajjakaṃ vakraṃ naladaṃ cāgado hitaḥ// </l>
                    <l xml:id="Su.5.8.105">[Su.5.8.105] ādaṃśe piḍakā tāmrā kapilāyāḥ sthirā bhavet/ śiraso gauravaṃ dāhastimiraṃ bhrama eva ca// </l>
                    <l xml:id="Su.5.8.106">[Su.5.8.106] tatra padmakakuṣṭhailākarañjakakubhatvacaḥ/ sthirārkaparṇyapāmārgadūrvābrāhmyo viṣāpahāḥ// </l>
                    <l xml:id="Su.5.8.107">[Su.5.8.107] ādaṃśe pītikāyāstu piḍakā pītikā sthirā/ bhavecchardirjvaraḥ śūlaṃ mūrdhni rakte tathā+akṣiṇī// </l>
                    <l xml:id="Su.5.8.108">[Su.5.8.108] tatreṣṭāḥ kuṭajośīratuṅgapadmakavañjulāḥ/ śirīṣakiṇihīśelukadambakakubhatvacaḥ// </l>
                    <l xml:id="Su.5.8.109">[Su.5.8.109] raktamaṇḍanibhe daṃśe piḍakāḥ sarṣapā iva/ jāyante tāluśoṣaśca dāhaścālaviṣārdite// </l>
                    <l xml:id="Su.5.8.110">[Su.5.8.110] tatra priyaṅguhrīberakuṣṭhalāmajjavañjulāḥ/ agadaḥ śatapuṣpā ca sapippalavaṭāṅkurāḥ// </l>
                    <l xml:id="Su.5.8.111">[Su.5.8.111] pūtirmūtraviṣādaṃśo visarpī kṛṣṇaśoṇitaḥ/ kāsaśvāsavamīmūrcchājvaradāhasamanvitaḥ// </l>
                    <l xml:id="Su.5.8.112">[Su.5.8.112] manaḥśilālamadhukakuṣṭhacandanapadmakaiḥ/ madhumiśraiḥ salāmajjairagadastatra kīrtitaḥ// </l>
                    <l xml:id="Su.5.8.113">[Su.5.8.113] āpāṇḍupiḍako daṃśo dāhakledasamanvitaḥ/ raktāyā raktaparyanto vijñeyo raktasaṃyutaḥ// </l>
                    <l xml:id="Su.5.8.114">[Su.5.8.114] kāryastatrāgadastoyacandanośīrapadmakaiḥ/ tathaivārjunaśelubhyāṃ tvagbhirāmrātakasya ca// </l>
                    <l xml:id="Su.5.8.115">[Su.5.8.115] picchilaṃ kasanādaṃśādrudhiraṃ śītalaṃ sravet/ kāsaśvāsau ca tatroktaṃ raktalūtāckitsitam// </l>
                    <l xml:id="Su.5.8.116">[Su.5.8.116] purīṣagandhiralpāsṛk kṛṣṇāyā daṃśa eva tu/ jvaramūrcchāvamīdāhakāsaśvāsasamanvitaḥ// </l>
                    <l xml:id="Su.5.8.117">[Su.5.8.117] tatrailāvakrasarpākṣīgandhanākulicandanaiḥ/ mahāsugandhisāhitaiḥ pratyākhyāyāgadaḥ smṛtaḥ// </l>
                    <l xml:id="Su.5.8.118">[Su.5.8.118] daṃśe dāho+agnivaktrāyāḥ srāvo+atyarthaṃ jvarastathā/ &amp;coṣakaṇḍūromaharṣā dāhavisphoṭasaṃyutaḥ// </l>
                    <l xml:id="Su.5.8.119">[Su.5.8.119] kṛṣṇāpraśamanaṃ cātra pratyākhyāya prayojayet/ sārivośīrayaṣṭyāhvacandanotpalapadmakam// </l>
                    <l xml:id="Su.5.8.120">[Su.5.8.120] sarvāsāmeva yuñjīta viṣe śleṣmātakatvacam/ bhiṣak sarvaprakāreṇa tathā cākṣīvapippalam// </l>
                    <l xml:id="Su.5.8.121">[Su.5.8.121] kṛcchrasādhyaviṣā hyaṣṭau proktā dve ca yadṛcchayā/ avāryaviṣavīryāṇāṃ lakṣaṇāni nibodha me// </l>
                    <l xml:id="Su.5.8.122">[Su.5.8.122] dhyāmaḥ sauvarṇikādaṃśaḥ sapheno matsyagandhakaḥ/ śvāsaḥ kāso jvarastṛṣṇā mūrcchā cātra sudāruṇā// </l>
                    <l xml:id="Su.5.8.123">[Su.5.8.123] ādaṃśe lājavarṇāyā dhyāmaṃ pūti sravedasṛk/ dāho mūrcchā+atisāraśca &amp;śiroduḥkhaṃ ca jāyate// </l>
                    <l xml:id="Su.5.8.124">[Su.5.8.124] ghoro daṃśastu jālinyā rājimānavakīryate/ stambhaḥ śvāsastamovṛddhistāluśoṣaśca jāyate// </l>
                    <l xml:id="Su.5.8.125">[Su.5.8.125] eṇīpadmāstathā daṃśo bhavet kṛṣṇatilākṛtiḥ/ &amp;tṛṣṇāmūrcchājvaracchardikāsaśvāsasamanvitaḥ// </l>
                    <l xml:id="Su.5.8.126">[Su.5.8.126] daṃśaḥ kākāṇḍikādaṣṭe pāṇḍurakto+ativedanaḥ/ tṛṇmūrcchāśvāsahṛdrogahikkākāsāḥ syuruccritāḥ// </l>
                    <l xml:id="Su.5.8.127">[Su.5.8.127] rakto mālāguṇādaṃśo dhūmagandho+ativedanaḥ/ bahudhā ca viśīryeta dāhamūrcchājvarānvitaḥ// </l>
                    <l xml:id="Su.5.8.128">[Su.5.8.128] asādhyāsvapyabhihitaṃ pratyākhyāyāśu yojayet/ doṣocchrāyaviśeṣeṇa dāhacchedavivarjitam// </l>
                    <l xml:id="Su.5.8.129">[Su.5.8.129] sādhyābhirābhirlūtābhirdaṣṭamātrasya&amp; dehinaḥ/ vṛddhipatreṇa matimān samyagādaṃśamuddharet// </l>
                    <l xml:id="Su.5.8.130">[Su.5.8.130] amarmaṇi vidhānajño varjitasya jvarādibhiḥ/ daṃśasyotkartanaṃ kuyādalpaśvayathukasya ca// </l>
                    <l xml:id="Su.5.8.131">[Su.5.8.131] madhusaindhavasaṃyuktairagadairlepayettataḥ/ priyaṅgurajanīkuṣṭhasamaṅgāmadhukaistathā// </l>
                    <l xml:id="Su.5.8.132">[Su.5.8.132] sārivāṃ madhukaṃ drākṣāṃ payasyāṃ kṣīramoraṭam/ vidārīgokṣurakṣaudramadhukaṃ pāyayeta vā// </l>
                    <l xml:id="Su.5.8.133">[Su.5.8.133] kṣīriṇāṃ tvakkaṣāyeṇa suśītena ca secayet/ upadravān yathādoṣaṃ viṣaghnaireva sādhayet// </l>
                    <l xml:id="Su.5.8.134">[Su.5.8.134] nasyāñjanābhyañjanapānadhūmaṃ tathā+avapīḍaṃ kavalagrahaṃ ca/ saṃśodhanaṃ cobhayataḥ pragāḍhaṃ kuryātsirāmokṣaṇameva cātra// </l>
                    <l xml:id="Su.5.8.135">[Su.5.8.135] kīṭadaṣṭavraṇān sarvānahidaṣṭavraṇānapi/ &amp;ādāhapākāttān sarvāñcikitsedduṣṭavadbhiṣag// </l>
                    <l xml:id="Su.5.8.136">[Su.5.8.136] vinivṛtte tataḥ śophe karṇikāpātanaṃ hitam/ nimbapatraṃ trivṛddantī kusumbhaṃ kusumaṃ madhu// </l>
                    <l xml:id="Su.5.8.137">[Su.5.8.137] gugguluḥ saindhavaṃ kiṇvaṃ varcaḥ pārāvatasya ca/ viṣavṛddhikaraṃ cānnaṃ hitvā saṃbhojanaṃ hitam// </l>
                    <l xml:id="Su.5.8.138">[Su.5.8.138] viṣebhyaḥ khalu sarvebhyaḥ karṇikāmarujāṃ sthirām/ pracchayitvā madhūnmiśraiḥ śodhanīyairupācaret// </l>
                    <l xml:id="Su.5.8.139">[Su.5.8.139] saptaṣaṣṭhasya kīṭānāṃ śatasyaitadvibhāgaśaḥ/ daṣṭalakṣaṇamākhyātaṃ cikitsā cāpyanantaram// </l>
                    <l xml:id="Su.5.8.140">[Su.5.8.140] saviṃśamadhyāyaśatametaduktaṃ vibhāgaśaḥ/ ihoddiṣṭānanirdiṣṭānarthān vakṣyāmyathottare// </l>
                    <l xml:id="Su.5.8.141">[Su.5.8.141] sanātanatvādvedānāmakṣaratvāttathaiva ca/ tathā dṛṣṭaphalatvācca hitatvādapi dehinām// </l>
                    <l xml:id="Su.5.8.142">[Su.5.8.142] vāksamūhārthavistārāt pūjitatvācca dehibhiḥ/ cikitsitāt puṇyatamaṃ na kiṃcidapi śuśrumaḥ// </l>
                    <l xml:id="Su.5.8.143">[Su.5.8.143] ṛṣerindraprabhāvasyāmṛtayonerbhiṣagguroḥ/ dhārayitvā tu vimalaṃ mataṃ paramasaṃmatam/ uktāhārasamācāra iha pretya ca modate// iti suśrutasaṃhitāyāṃ kalpasthāne kiṭakalpo nāmāṣṭamo+adhyāyaḥ//8// iti bhagavatā śrīdhanvantariṇopadiṣṭāyāṃ tacchiṣyeṇa maharṣiṇā suśrutena viracitāyāṃ suśrutasaṃhitāyāṃ pañcamaṃ kalpasthānaṃ samāptam// </l>
                </div>
            </div>
            <div n="6" type="sthāna" xml:id="suśrutasaṃhitā-body-div-6">
                <head xml:id="suśrutasaṃhitā-body-div-6-head">uttaratantram</head>
                <div n="1" type="adhyāyaḥ" xml:id="suśrutasaṃhitā-body-div-6-div-1">
                    <head xml:id="suśrutasaṃhitā-body-div-6-div-1-head">prathamo+adhyāyaḥ/</head>
                    <l xml:id="Su.6.1.1">[Su.6.1.1] athāta aupadravikamadhyāyaṃ vyākhyāsyāmaḥ// </l>
                    <l xml:id="Su.6.1.2">[Su.6.1.2] yathovāca bhagavān dhanvantariḥ// </l>
                    <l xml:id="Su.6.1.3">[Su.6.1.3] adhyāyānāṃ śate viṃśe yaduktamasakṛnmayā/ vakṣyāmi bahudhā samyaguttare+arthānimāniti// </l>
                    <l xml:id="Su.6.1.4">[Su.6.1.4] idānīṃ tat pravakṣyāmi tantramuttaramuttamam/ nikhilenopadiśyante yatra rogāḥ pṛthagvidhāḥ// </l>
                    <l xml:id="Su.6.1.5">[Su.6.1.5] śālākyatantrābhihitā videhādhipakīrtitāḥ/ ye ca vistarato dṛṣṭāḥ kumārābādhahetavaḥ// </l>
                    <l xml:id="Su.6.1.6">[Su.6.1.6] ṣaṭsu kāyacikitsāsu ye coktāḥ paramarṣibhiḥ/ upasargādayo rogā ye cāpyāgantavaḥ smṛtāḥ// </l>
                    <l xml:id="Su.6.1.7">[Su.6.1.7] triṣaṣṭī rasasaṃsargāḥ svasthavṛttaṃ tathaiva ca/ yuktārthā yuktayaścaiva doṣabhedāstathaiva ca// </l>
                    <l xml:id="Su.6.1.8">[Su.6.1.8] yatroktā vividhā arthā rogasādhanahetavaḥ/ mahatastasya tantrasya durgādhasyāmbudheriva// </l>
                    <l xml:id="Su.6.1.9">[Su.6.1.9] ādāvevottamāṅgasthān rogānabhidadhāmyaham/ saṅkhyayā lakṣaṇaiścāpi sādhyāsādhyakrameṇa ca// </l>
                    <l xml:id="Su.6.1.10">[Su.6.1.10] vidyāddvayaṅgulabāhulyaṃ svāṅguṣṭhodarasaṃmitam/ dvyaṅgulaṃ sarvataḥ sārdhaṃ bhiṣaṅnayanabudbudam// </l>
                    <l xml:id="Su.6.1.11">[Su.6.1.11] suvṛttaṃ gostanākāraṃ sarvabhūtaguṇodbhavam/ palaṃ bhuvo+agnito raktaṃ vātāt kṛṣṇaṃ sitaṃ jalāt// </l>
                    <l xml:id="Su.6.1.12">[Su.6.1.12] ākāśādaśrumārgāśca jāyante netrabudbude/ dṛṣṭiṃ cātra tathā vakṣye yathā brūyādviśāradaḥ// </l>
                    <l xml:id="Su.6.1.13">[Su.6.1.13] netrāyāmatribhāgaṃ tu kṛṣṇamaṇḍalamucyate/ kṛṣṇāt saptamamicchanti dṛṣṭiṃ dṛṣṭiviśāradāḥ// </l>
                    <l xml:id="Su.6.1.14">[Su.6.1.14] maṇḍalāni ca sandhīṃśca paṭalāni ca locane/ yathākramaṃ vijānīyāt pañca ṣaṭ ca ṣaḍeva ca// </l>
                    <l xml:id="Su.6.1.15">[Su.6.1.15] pakṣmavartmaśvetakṛṣṇadṛṣṭīnāṃ maṇḍalāni tu/ anupūrvaṃ tu te madhyāścatvāro+antyā yathottaram// </l>
                    <l xml:id="Su.6.1.16">[Su.6.1.16] pakṣmavartmagataḥ sandhirvartmaśuklagato+aparaḥ/ śuklakṛṣṇagatastvanyaḥ kṛṣṇadṛṣṭigato+aparaḥ/ tataḥ kanīnakagataḥ ṣaṣṭhaścāpāṅgagaḥ smṛtaḥ// </l>
                    <l xml:id="Su.6.1.17">[Su.6.1.17] dve vartmapaṭale vidyāccatvāryanyāni cākṣiṇi/ jāyate timiraṃ yeṣu vyādhiḥ paramadāruṇaḥ// </l>
                    <l xml:id="Su.6.1.18">[Su.6.1.18] tejojalāśritaṃ bāhyaṃ teṣvanyat piśitāśritam/ medastṛtīyaṃ paṭalamāśritaṃ tvasthi cāparam// </l>
                    <l xml:id="Su.6.1.19">[Su.6.1.19] pañcamāṃśasamaṃ dṛṣṭesteṣāṃ bāhulpamiṣyate/ sirāṇāṃ kaṇḍarāṇāṃ ca medasaḥ kālakasya ca// </l>
                    <l xml:id="Su.6.1.20">[Su.6.1.20] guṇāḥ kālāt paraḥ śleṣmā bandhane+akṣṇoḥ sirāyutaḥ/ sirānusāribhirdoṣairviguṇairūrdhvamāgataiḥ// </l>
                    <l xml:id="Su.6.1.21">[Su.6.1.21] jāyante netrabhāgeṣu rogāḥ paramadāruṇāḥ/ tatrāvilaṃ sasaṃrambhamaśrukaṇḍūpadehavat&amp;// </l>
                    <l xml:id="Su.6.1.22">[Su.6.1.22] gurūṣātodarāgādyairjuṣṭaṃ cāvyaktalakṣaṇaiḥ/ saśūlaṃ vartmakoṣeṣu śūkapūrṇābhameva ca// </l>
                    <l xml:id="Su.6.1.23">[Su.6.1.23] vihanyamānaṃ rūpe vā kriyāsvakṣi yathā purā/ dṛṣṭvaiva dhīmān budhyeta doṣeṇādhiṣṭhitaṃ tu tat// </l>
                    <l xml:id="Su.6.1.24">[Su.6.1.24] tatra saṃbhavamāsādya yathādoṣaṃ bhiṣagjitam/ vidadhyānnetrajā rogā balavantaḥ syuranyathā// </l>
                    <l xml:id="Su.6.1.25">[Su.6.1.25] saṅkṣepataḥ kriyāyogo nidānaparivarjanam/ vātādīnāṃ pratīghātaḥ prokto vistarataḥ punaḥ// </l>
                    <l xml:id="Su.6.1.26">[Su.6.1.26] uṣṇābhitaptasya jalapraveśāddūrekṣaṇāt svapnaviparyayācca/ prasaktasaṃrodanakopaśokakleśābhighātādatimaithunācca// </l>
                    <l xml:id="Su.6.1.27">[Su.6.1.27] śuktāranālāmlakulatthamāṣaniṣevaṇādvegavinigrahācca/ svedādatho dhūmaniṣevaṇācca chardervighātādvamanātiyogāt/ bāṣpagrahāt sūkṣmanirīkṣaṇācca netre vikārān janayanti doṣāḥ// </l>
                    <l xml:id="Su.6.1.28">[Su.6.1.28] vātāddaśa tathā pittāt kaphāccaiva trayodaśa/ raktāt ṣoḍaśa vijñeyāḥ sarvajāḥ pañcaviṃśatiḥ// </l>
                    <l xml:id="Su.6.1.29">[Su.6.1.29] tathā bāhyau punardvau ca rogāḥ ṣaṭsaptatiḥ smṛtāḥ/ hatādhimantho nimiṣo dṛṣṭirgambhīrikā ca yā// </l>
                    <l xml:id="Su.6.1.30">[Su.6.1.30] yacca vātahataṃ vartma na te sidhyanti vātajāḥ/ yāpyo+atha tanmayaḥ kācaḥ sādhyāḥ syuḥsānyamārutāḥ// </l>
                    <l xml:id="Su.6.1.31">[Su.6.1.31] śuṣkākṣipākādhīmanthasyandamārutapryayāḥ/ asādhyo hrasvajāḍyo yo jalasrāvaśca paittikaḥ// </l>
                    <l xml:id="Su.6.1.32">[Su.6.1.32] parimlāyī ca nīlaśca yāpyaḥ kāco+atha tanmayaḥ/ abhiṣyando+adhimantho+amlādhyuṣitaṃ śuktikā ca yā// </l>
                    <l xml:id="Su.6.1.33">[Su.6.1.33] dṛṣṭiḥ pittavidagdhā ca dhūmadarśī ca sidhyati/ asādhyaḥ kaphajaḥ srāvo yāpyaḥ kācaśca tanmayaḥ// </l>
                    <l xml:id="Su.6.1.34">[Su.6.1.34] abhiṣyando+adhimanthaśca balāsagrathitaṃ ca yat/ dṛṣṭiḥ śleṣmavidagdhā ca pothakyo lagaṇaśca yaḥ// </l>
                    <l xml:id="Su.6.1.35">[Su.6.1.35] &amp;krimigranthipariklinnavartmaśuklārmapiṣṭakāḥ/ śleṣmopanāhaḥ sādhyāstu kathitāḥ śleṣmajeṣu tu// </l>
                    <l xml:id="Su.6.1.36">[Su.6.1.36] raktasrāvo+ajakājātaṃ śoṇitārśovraṇānvitam&amp;/ śukraṃ na sādhyaṃ kācaśca yāpyastajjaḥ prakīrtitaḥ// </l>
                    <l xml:id="Su.6.1.37">[Su.6.1.37] manthasyandau &amp;kliṣṭavartma harṣotpātau tathaiva ca/ sirājātā+añjanākhyā ca sirājālaṃ ca yat smṛtam// </l>
                    <l xml:id="Su.6.1.38">[Su.6.1.38] parvaṇyathāvraṇaṃ śukraṃ śoṇitārmārjunaśca yaḥ/ ete sādhyā vikāreṣu raktajeṣu bhavanti hi// </l>
                    <l xml:id="Su.6.1.39">[Su.6.1.39] pūyāsrāvo nākulāndhyamakṣipākātyayo+alajī/ asādhyāḥ sarvajā yāpyaḥ kācaḥ kopaśca pakṣmaṇaḥ// </l>
                    <l xml:id="Su.6.1.40">[Su.6.1.40] vartmāvabandho yo vyādhiḥ sirāsu piḍakā ca yā/ prastāryarmādhimāṃsārma snāyvarmotsaṅginī ca yā// </l>
                    <l xml:id="Su.6.1.41">[Su.6.1.41] pūyālasaścārbudaṃ ca śyāvakardamavartmanī/ tathā+arśovartma śuṣkārśaḥ śarkarāvartma yacca vai// </l>
                    <l xml:id="Su.6.1.42">[Su.6.1.42] saśophaścāpyaśophaśca pāko bahalavartma ca/ aklinnavartma kumbhīkā bisavartma ca sidhyati// </l>
                    <l xml:id="Su.6.1.43">[Su.6.1.43] sanimitto+animittaśca dvāvasādhyau tu bāhyajau/ ṣaṭsaptatirvikārāṇāmeṣā saṃgrahakīrtitā&amp;// </l>
                    <l xml:id="Su.6.1.44">[Su.6.1.44] nava sandhyāśrayāsteṣu vartmajāstvekaviṃśatiḥ/ śuklabhāge daśaikaśca catvāraḥ kṛṣṇabhāgajāḥ// </l>
                    <l xml:id="Su.6.1.45">[Su.6.1.45] sarvāśrayāḥ saptadaśa dṛṣṭijā dvādaśaiva tu/ bāhyajau dvau samākhyātau rogau paramadāruṇau/ bhūya etān pravakṣyāmi saṅkhyārūpacikitsitaiḥ// iti suśrutasaṃhitāyāmuttaratantrāntargate śālākyatantre aupadraviko nāma prathamo+adhyāyaḥ//1// </l>
                </div>
                <div n="2" type="adhyāyaḥ" xml:id="suśrutasaṃhitā-body-div-6-div-2">
                    <head xml:id="suśrutasaṃhitā-body-div-6-div-2-head">dvitīyo+adhyāyaḥ/</head>
                    <l xml:id="Su.6.2.1">[Su.6.2.1] athātaḥ sandhigatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.2.2">[Su.6.2.2] yathovāca bhagavān dhanvantariḥ// </l>
                    <l xml:id="Su.6.2.3">[Su.6.2.3] pūyālasaḥ sopanāhaḥ srāvāḥ parvaṇikā+alajī/ krimigranthiśca vijñeyā rogāḥ sandhigatā nava// </l>
                    <l xml:id="Su.6.2.4">[Su.6.2.4] pakvaḥ śophaḥ sandhijaḥ saṃsravedyaḥ sāndraṃ pūyaṃ pūti pūyālasaḥ saḥ/ granthirnālpo dṛṣṭisandhāvapākaḥ kaṇḍūprāyo nīrujastūpanāhaḥ// </l>
                    <l xml:id="Su.6.2.5">[Su.6.2.5] gatvā sandhīnaśrumārgeṇa doṣāḥ kuryuḥ srāvān rugvihīnān kanīnāt/ tān vai srāvān netranāḍīmathaike tasyā liṅgaṃ kīrtayiṣye caturdhā// </l>
                    <l xml:id="Su.6.2.6">[Su.6.2.6] pākaḥ sandhau saṃsravedyaśca pūyaṃ pūyāsrāvo naikarūpaḥ pradiṣṭaḥ/ śvetaṃ sāndraṃ picchilaṃ saṃsravedyaḥ śleṣmāsrāvo nīrujaḥ sa pradiṣṭaḥ// </l>
                    <l xml:id="Su.6.2.7">[Su.6.2.7] raktāsrāvaḥ śoṇitotthaḥ saraktamuṣṇaṃ nālpaṃ saṃsravennātisāndram/ pītābhāsaṃ nīlamuṣṇaṃ jalābhaṃ pittāsrāvaḥ saṃsravet sandhimadhyāt// </l>
                    <l xml:id="Su.6.2.8">[Su.6.2.8] tāmrā tanvī dāhaśūlopapannā raktājjñeyā parvaṇī vṛttaśophā/ jātā sandhau kṛṣṇaśukle+alajī syāttasminneva khyāpitā pūrvaliṅgaiḥ// </l>
                    <l xml:id="Su.6.2.9">[Su.6.2.9] krimigranthirvartmanaḥ pakṣmaṇaśca kaṇḍūṃ kuryuḥ krimayaḥ sandhijātāḥ/ nānārūpā &amp;vartmaśuklasya sandhau caranto+antarnayanaṃ dūṣayanti// iti suśrutasaṃhitāyāmuttaratantre sandhigatarogavijñānīyo nāma dvitīyo+adhyāyaḥ//2// </l>
                </div>
                <div n="3" type="adhyāyaḥ" xml:id="suśrutasaṃhitā-body-div-6-div-3">
                    <head xml:id="suśrutasaṃhitā-body-div-6-div-3-head">tṛtīyo+adhyāyaḥ/</head>
                    <l xml:id="Su.6.3.1">[Su.6.3.1] athāto vartmagatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.3.2">[Su.6.3.2] yathovāca bhagavān dhanvantariḥ// </l>
                    <l xml:id="Su.6.3.3">[Su.6.3.3] pṛthagdoṣāḥ samastā vā yadā vartmavyapāśrayāḥ/ sirā vyāpyāvatiṣṭhante vartmasvadhikamūrcchitāḥ// </l>
                    <l xml:id="Su.6.3.4">[Su.6.3.4] &amp;vivardhya māṃsaṃ raktaṃ ca tadā vartmavyapāśrayān/ vikārāñjanayantyāśu nāmatastānnibodhata// </l>
                    <l xml:id="Su.6.3.5">[Su.6.3.5] utsaṅginyatha kumbhīkā pothakyo vartmaśarkarā/ tathā+arśovartma śuṣkārśastathaivāñjananāmikā// </l>
                    <l xml:id="Su.6.3.6">[Su.6.3.6] bahalaṃ vartma yaccāpi vyādhirvartmāvabandhakaḥ/ kliṣṭakardamavartmākhyau śyāvavartma tathaiva ca// </l>
                    <l xml:id="Su.6.3.7">[Su.6.3.7] praklinnamapariklinnaṃ vartma vātahataṃ tu yat/ arbudaṃ nimiṣaścāpi śoṇitārśaśca yat smṛtam// </l>
                    <l xml:id="Su.6.3.8">[Su.6.3.8] lagaṇo biśanāmā ca pakṣmakopastathaiva ca/ ekaviṃśatirityete vikārā vartmasaṃśrayāḥ// </l>
                    <l xml:id="Su.6.3.9">[Su.6.3.9] nāmabhiste samuddiṣṭā lakṣaṇaistān pracakṣmahe/ abhyantaramukhī bāhyotsaṅge+adho vartmanaśca&amp; yā// </l>
                    <l xml:id="Su.6.3.10">[Su.6.3.10] vijñeyotsaṅginī nāma tadrūpapiḍakācitā/ kumbhīkabījapratimāḥ piḍakā &amp;yāstu vartmajāḥ// </l>
                    <l xml:id="Su.6.3.11">[Su.6.3.11] &amp;ādhmāpayanti bhinnā yāḥ kumbhīkapiḍakāstu tāḥ/ srāviṇyaḥ &amp;kaṇḍurā gurvyo raktasarṣapasannibhāḥ/ piḍakāśca rujāvatyaḥ pothakya iti saṃjñitāḥ// </l>
                    <l xml:id="Su.6.3.12">[Su.6.3.12] piḍakābhiḥ susūkṣmābhirghanābhirabhisaṃvṛtā/ piḍakā yā kharā sthūlā sā jñeyā vartmaśarkarā// </l>
                    <l xml:id="Su.6.3.13">[Su.6.3.13] &amp;ervārubījapratimāḥ piḍakā mandavedanāḥ/ sūkṣmāḥ kharāśca vartmasthāstadarśovartma kīrtyate// </l>
                    <l xml:id="Su.6.3.14">[Su.6.3.14] dīrgho+aṅkuraḥ kharaḥ stabdho dāruṇo vartmasaṃbhavaḥ/ vyādhireṣa samākhyātaḥ śuṣkārśa iti saṃjñitaḥ// </l>
                    <l xml:id="Su.6.3.15">[Su.6.3.15] dāhatodavatī tāmrā piḍakā vartmasaṃbhavā/ mṛdvī mandarujā sūkṣmā jñeyā sā+añjananāmikā// </l>
                    <l xml:id="Su.6.3.16">[Su.6.3.16] vartmopacīyate yasya piḍakābhiḥ samantataḥ/ savarṇābhiḥ samābhiśca vidyādbahalavartma tat// </l>
                    <l xml:id="Su.6.3.17">[Su.6.3.17] kaṇḍūmatā+alpatodena vartmaśophena yo naraḥ/ na samaṃ chādayedakṣi bhavedbandhaḥ sa vartmanaḥ// </l>
                    <l xml:id="Su.6.3.18">[Su.6.3.18] mṛdvalpavedanaṃ tāmraṃ yadvartma samameva ca/ akasmācca bhavedraktaṃ kliṣṭavartma tadādiśet// </l>
                    <l xml:id="Su.6.3.19">[Su.6.3.19] kliṣṭaṃ punaḥ pittayutaṃ vidahecchoṇitaṃ yadā/ tadā klinnatvamāpannamucyate vartmakardamaḥ// </l>
                    <l xml:id="Su.6.3.20">[Su.6.3.20] yadvartma bāhyato+anyaśca śyāvaṃ śūnaṃ savedanam/ dāhakaṇḍūparikledi&amp; śyāvavartmeti tanmatam// </l>
                    <l xml:id="Su.6.3.21">[Su.6.3.21] arujaṃ bāhyataḥ śūnamantaḥ klinnaṃ sravatyapi/ kaṇḍūnistodabhūyiṣṭhaṃ klinnavartma taducyate// </l>
                    <l xml:id="Su.6.3.22">[Su.6.3.22] yasya dhautāni dhautāni saṃbadhyante punaḥ punaḥ/ vartmānyaparipakvāni vidyādaklinnavartma tat// </l>
                    <l xml:id="Su.6.3.23">[Su.6.3.23] vimuktasandhi niśceṣṭaṃ vartma yasya na mīlyate/ etadvātahataṃ vidyāt sarujaṃ yadi vā+arujam// </l>
                    <l xml:id="Su.6.3.24">[Su.6.3.24] vartmāntarasthaṃ viṣamaṃ granthibhūtamavedanam/ vijñeyamarbudaṃ puṃsāṃ saraktamavalambitam// </l>
                    <l xml:id="Su.6.3.25">[Su.6.3.25] nimeṣaṇīḥ sirā vāyuḥ praviṣṭo vartmasaṃśrayāḥ/ &amp;cālayatyati vartmāni nimeṣaḥ sa gado mataḥ// </l>
                    <l xml:id="Su.6.3.26">[Su.6.3.26] chinnāśchinā vivardhante vartmasthā mṛdavo+aṅkurāḥ/ dāhakaṇḍūrujopetāste+arśaḥ śoṇitasaṃbhavāḥ&amp;// </l>
                    <l xml:id="Su.6.3.27">[Su.6.3.27] apākaḥ kaṭhinaḥ sthūlo granthirvartmabhavo+arujaḥ/ sakaṇḍūḥ picchilaḥ kolapramāṇo lagaṇastu saḥ// </l>
                    <l xml:id="Su.6.3.28">[Su.6.3.28] śūnaṃ yadvartma bahubhiḥ sūkṣmaiśchidraiḥ samanvitam/ bisamantarjala iva bisavartmeti tanmatam// </l>
                    <l xml:id="Su.6.3.29">[Su.6.3.29] doṣāḥ pakṣmāśayagatāstīkṣṇāgrāṇi kharāṇi ca/ nirvartayanti pakṣmāṇi tairghuṣṭaṃ cākṣi dūyate// </l>
                    <l xml:id="Su.6.3.30">[Su.6.3.30] uddhṛtairuddhṛtaiḥ&amp; śāntiḥ pakṣmabhiścopajāyate/ vātātapānaladveṣī pakṣmakopaḥ sa ucyate// iti suśrutasaṃhitāyāmuttaratantre vartmagatarogavijñānīyo nāma tṛtīyo+adhyāyaḥ//3// </l>
                </div>
                <div n="4" type="adhyāyaḥ" xml:id="suśrutasaṃhitā-body-div-6-div-4">
                    <head xml:id="suśrutasaṃhitā-body-div-6-div-4-head">caturtho+adhyāyaḥ/</head>
                    <l xml:id="Su.6.4.1">[Su.6.4.1] athātaḥ śuklagatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.4.2">[Su.6.4.2] athovāca bhagavān dhanvantariḥ// </l>
                    <l xml:id="Su.6.4.3">[Su.6.4.3] prastāriśuklakṣatajādhimāṃsasrāyvarmasaṃjñāḥ khalu pañca rogāḥ/ syuḥ śuktikā cārjunapiṣṭakau ca jālaṃ sirāṇāṃ piḍakāśca yāḥ syuḥ// </l>
                    <l xml:id="Su.6.4.4">[Su.6.4.4] rogā balāsagrathitena sārdhamekādaśākṣṇoḥ khalu śuklabhāge/ prastāri prathitamihārma śuklabhāge vistīrṇaṃ tanu rudhiraprabhaṃ sanīlam// </l>
                    <l xml:id="Su.6.4.5">[Su.6.4.5] śuklākhyaṃ mṛdu kathayanti śuklabhāge saśvetaṃ samamiha&amp; vardhate cireṇa/ yanmāṃsaṃ pracayamupaiti śuklabhāge padmābhaṃ tadupadiśanti lohitārma// </l>
                    <l xml:id="Su.6.4.6">[Su.6.4.6] vistīrṇaṃ mṛdu bahalaṃ yakṛtprakāśaṃ śyāvaṃ vā tadadhikamāṃsajārma vidyāt/ śukle yat piśitamupaiti vṛddhimetat snāyvarmetyabhipaṭhitaṃ kharaṃ prapāṇḍu// </l>
                    <l xml:id="Su.6.4.7">[Su.6.4.7] śyāvāḥ syuḥ piśitanibhāśca bindavo ye śuktyābhāḥ sitanayane sa śuktisaṃjñaḥ/ eko yaḥ śaśarudhiropamastu binduḥ śuklastho bhavati tamarjunaṃ vadanti// </l>
                    <l xml:id="Su.6.4.8">[Su.6.4.8] utsannaḥ salilanibho+atha piṣṭaśuklo binduryo bhavati sa piṣṭakaḥ suvṛttaḥ/ jālābhaḥ kaṭhinasiro mahān saraktaḥ santānaḥ smṛta iha jālasaṃjñitastu// </l>
                    <l xml:id="Su.6.4.9">[Su.6.4.9] śuklasthāḥ sitapiḍakāḥ sirāvṛtā yāstā vidyādasitasamīpajāḥ sirājāḥ/ kāṃsyābho&amp; bhavati site+ambubindutulyaḥ sa jñeyo+amṛdurarujo balāsakākhyaḥ// iti suśrutasaṃhitāyāmuttaratantre śuklagatarogavijñānīyo nāma caturtho+adhyāyaḥ//4// </l>
                </div>
                <div n="5" type="adhyāyaḥ" xml:id="suśrutasaṃhitā-body-div-6-div-5">
                    <head xml:id="suśrutasaṃhitā-body-div-6-div-5-head">pañcamo+adhyāyaḥ/</head>
                    <l xml:id="Su.6.5.1">[Su.6.5.1] athātaḥ kṛṣṇagatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.5.2">[Su.6.5.2] yathovāca bhagavān dhanvantariḥ// </l>
                    <l xml:id="Su.6.5.3">[Su.6.5.3] yat savraṇaṃ śukla(śukra)mathāvraṇaṃ vā pākātyayaścāpyajakā tathaiva/ catvāra ete+abhihitā vikārāḥ kṛṣṇāśrayāḥ saṃgrahataḥ purastāt// </l>
                    <l xml:id="Su.6.5.4">[Su.6.5.4] nimagnarūpaṃ hi bhavettu kṛṣṇe sūcyeva viddhaṃ pratibhāti &amp;yadvai/ srāvaṃ sraveduṣṇamatīva ruk ca tat savraṇaṃ śukra(śukla)mudāharanti// </l>
                    <l xml:id="Su.6.5.5">[Su.6.5.5] dṛṣṭeḥ samīpe na bhavettu yacca na cāvagāḍhaṃ na ca saṃsraveddhi/ avedanāvanna ca yugmaśukraṃ tatsiddhimāpnoti kadācideva// </l>
                    <l xml:id="Su.6.5.6">[Su.6.5.6] vicchinnamadhyaṃ piśitāvṛtaṃ vā calaṃ sirāsaktamadṛṣṭikṛcca&amp;/ dvitvaggataṃ lohitamantataśca cirotthitaṃ cāpi vivarjanīyam// </l>
                    <l xml:id="Su.6.5.7">[Su.6.5.7] uṣṇāśrupātaḥ piḍakā ca kṛṣṇe yasmin bhavenmudganibhaṃ ca śukram/ tadapyasādhyaṃ pravadanti kecidanyacca yattittiripakṣatulyam// </l>
                    <l xml:id="Su.6.5.8">[Su.6.5.8] sitaṃ yadā bhātyasitapradeśe syandātmakaṃ nātirugaśruyuktam/ vihāyasīvācchaghanānukāri&amp; tadavraṇaṃ sādhyatamaṃ vadanti// </l>
                    <l xml:id="Su.6.5.9">[Su.6.5.9] gambhīrajātaṃ bahalaṃ ca śukraṃ cirotthitaṃ cāpi vadanti kṛcchram/ saṃcchādyate&amp; śvetanibhena sarvaṃ doṣeṇa yasyāsitamaṇḍalaṃ tu// </l>
                    <l xml:id="Su.6.5.10">[Su.6.5.10] tamakṣipākātyayamakṣikopasamutthitaṃ&amp; tīvrarujaṃ vadanti/ ajāpurīṣapratimo rujāvān salohito lohitapicchilāśruḥ/ vidārya kṛṣṇaṃ pracayo+abhyupaiti taṃ cājakājātamiti vyavasyet// iti suśrutasaṃhitāyāmuttaratantre kṛṣṇagatarogavijñānīyo nāma pañcamo+adhyāyaḥ//5// </l>
                </div>
                <div n="6" type="adhyāyaḥ" xml:id="suśrutasaṃhitā-body-div-6-div-6">
                    <head xml:id="suśrutasaṃhitā-body-div-6-div-6-head">ṣaṣṭho+adhyāyaḥ/</head>
                    <l xml:id="Su.6.6.1">[Su.6.6.1] athātaḥ sarvagatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.6.2">[Su.6.6.2] yathovāca bhagavān dhanvantariḥ// </l>
                    <l xml:id="Su.6.6.3">[Su.6.6.3] syandāstu catvāra ihopadiṣṭāstāvanta eveha tathā+adhimanthāḥ/ śophānvito+aśophayutaśca pākāvityevamete daśa saṃpradiṣṭāḥ// </l>
                    <l xml:id="Su.6.6.4">[Su.6.6.4] hatādhimantho+anilaparyayaśca śuṣkākṣipāko+anyata eva vātaḥ/ dṛṣṭistatathā+amlādhyuṣitā sirāṇāmutpātaharṣāvapi sarvabhāgāḥ// </l>
                    <l xml:id="Su.6.6.5">[Su.6.6.5] prāyeṇa sarve nayanāmayāstu bhavantyabhiṣyandanimittamūlāḥ/ tasmādabhiṣyandamudīryamāṇamupācaredāśu hitāya dhīmān// </l>
                    <l xml:id="Su.6.6.6">[Su.6.6.6] nistodanaṃ stambhanaromaharṣasaṅgharṣapāruṣyaśirobhitāpāḥ/ viśuṣkabhāvaḥ śiśirāśrutā ca vātābhipanne nayane bhavanti// </l>
                    <l xml:id="Su.6.6.7">[Su.6.6.7] dāhaprapākau śiśirābhinandā dhūmāyanaṃ bāṣpasamucchrayaśca/ uṣṇāśrutā pītakanetratā ca pittābhipanne nayane bhavanti// </l>
                    <l xml:id="Su.6.6.8">[Su.6.6.8] uṣṇābhinandā gurutā+akṣiśophaḥ kaṇḍūpadehau sitatā+atiśaityam/ srāvo muhuḥ picchila eva cāpi kaphābhipanne nayane bhavanti// </l>
                    <l xml:id="Su.6.6.9">[Su.6.6.9] tāmrāśrutā lohitanetratā ca rājyaḥ samantādatilohitāśca/ pittasya liṅgāni ca yāni tāni raktābhipanne nayane bhavanti// </l>
                    <l xml:id="Su.6.6.10">[Su.6.6.10] vṛddhairetairabhiṣyandairnarāṇāmakriyāvatām/ tāvantastvadhimanthāḥ syurnayane tīvravedanāḥ// </l>
                    <l xml:id="Su.6.6.11">[Su.6.6.11] utpāṭyata ivātyarthaṃ netraṃ nirmathyate tathā/ śiraso+ardhaṃ ca taṃ vidyādadhimanthaṃ svalakṣaṇaiḥ// </l>
                    <l xml:id="Su.6.6.12">[Su.6.6.12] netramutpāṭyata iva mathyate+araṇivacca yat/ saṅgharṣatodanirbhedamāṃsasaṃrabdhamāvilam// </l>
                    <l xml:id="Su.6.6.13">[Su.6.6.13] kuñcanāsphoṭanādhmānavepathuvyathanairyutam/ śiraso+ardhaṃ ca yena syādadhimanthaḥ sa mārutāt// </l>
                    <l xml:id="Su.6.6.14">[Su.6.6.14] raktarājicitaṃ srāvi vahninevāvadahyate/ yakṛtpiṇḍopamaṃ dāhi kṣāreṇāktamiva kṣatam// </l>
                    <l xml:id="Su.6.6.15">[Su.6.6.15] prapakvocchūnavartmāntaṃ sasvedaṃ pītadarśanam/ mūrcchāśirodāhayutaṃ pittenākṣyadhimanthitam// </l>
                    <l xml:id="Su.6.6.16">[Su.6.6.16] śophavannātisaṃrabdhaṃ srāvakaṇḍūsamanvitam/ śaityagauravapaicchilyadūṣikāharṣaṇānvitam// </l>
                    <l xml:id="Su.6.6.17">[Su.6.6.17] rūpaṃ paśyati duḥkhena pāṃśupūrṇamivāvilam/ nāsādhmānaśiroduḥkhayutaṃ śleṣmādhimanthitam// </l>
                    <l xml:id="Su.6.6.18">[Su.6.6.18] bandhujīvapratīkāśaṃ tāmyati sparśanākṣamam/ raktāsrāvaṃ sanistodaṃ paśyatyagninibhā diśaḥ// </l>
                    <l xml:id="Su.6.6.19">[Su.6.6.19] raktāmagnāriṣṭavacca kṛṣṇabhāgaśca lakṣyate/ yaddīptaṃ raktaparyantaṃ tadraktenādhimanthitam// </l>
                    <l xml:id="Su.6.6.20">[Su.6.6.20] hanyādṛṣṭiṃ saptarātrāt kaphottho+adhīmantho+asṛksaṃbhavaḥ pañcarātrāt/ ṣaḍrātrādvau mārutottho nihanyānmithyācārāt paittikaḥ sadya eva// </l>
                    <l xml:id="Su.6.6.21">[Su.6.6.21] kaṇḍūpadehāśruyutaḥ pakvodumbarasannibhaḥ/ dāhasaṃharṣatāmratvaśophanistodagauravaiḥ// </l>
                    <l xml:id="Su.6.6.22">[Su.6.6.22] juṣṭo muhuḥ sraveccāsramuṣṇaśītāmbu picchilam/ saṃrambhī pacyate yaśca netrapākaḥ saśophajaḥ// </l>
                    <l xml:id="Su.6.6.23">[Su.6.6.23] śophahīnāni liṅgāni netrapāke tvaśophaje/ upekṣaṇādakṣi yadā+adhimantho vātātmakaḥ sādayati prasahya/ rujābhirugrābhirasādhya eṣa hatādhimanthaḥ khalu nāma rogaḥ// </l>
                    <l xml:id="Su.6.6.24">[Su.6.6.24] antaḥsirāṇāṃ śvasanaḥ sthito dṛṣṭiṃ pratikṣipan/ hatādhimanthaṃ janayettamasādhyaṃ vidurbudhāḥ// </l>
                    <l xml:id="Su.6.6.25">[Su.6.6.25] pakṣmadvayākṣibhruvamāśritastu yannānilaḥ saṃcarati praduṣṭaḥ/ paryāyaśaścāpi rujaḥ karoti taṃ vātaparyāyamudāharanti// </l>
                    <l xml:id="Su.6.6.26">[Su.6.6.26] yat kūṇitaṃ dāruṇarūkṣavartma vilokane cāviladarśanaṃ yat/ sudāruṇaṃ yat pratibodhane ca śuṣkākṣipākopahataṃ tadakṣi// </l>
                    <l xml:id="Su.6.6.27">[Su.6.6.27] yasyāvaṭūkarṇaśirohanustho manyāgato vā+apyanilo+anyato vā/ kuryādrujo+ati bhruvi locane vā tamanyatovātamudāharanti// </l>
                    <l xml:id="Su.6.6.28">[Su.6.6.28] amlena bhuktena vidāhinā ca saṃchādyate sarvata eva netram/ śophānvitaṃ lohitakaiḥ sanīlairetādṛgamlādhyuṣitaṃ vadanti// </l>
                    <l xml:id="Su.6.6.29">[Su.6.6.29] avedanā vā+api savedanā vā yasyākṣirājyo hi bhavanti tāmrāḥ/ muhurvirajyanti ca tāḥ samantād vyādhiḥ sirotpāta iti pradiṣṭaḥ// </l>
                    <l xml:id="Su.6.6.30">[Su.6.6.30] mohāt sirotpāta upekṣitastu jāyeta rogastu sirāpraharṣaḥ/ tāmrācchamasraṃ&amp; sravati pragāḍhaṃ tathā na śaknotyabhivīkṣituṃ ca// iti suśrutasaṃhitāyāmuttaratantre sarvagatarogavijñānīyo nāma ṣaṣṭho+adhyāyaḥ//6// </l>
                </div>
                <div n="7" type="adhyāyaḥ" xml:id="suśrutasaṃhitā-body-div-6-div-7">
                    <head xml:id="suśrutasaṃhitā-body-div-6-div-7-head">saptamo+adhyāyaḥ/</head>
                    <l xml:id="Su.6.7.1">[Su.6.7.1] athāto dṛṣṭigatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.7.2">[Su.6.7.2] yathovāca bhagavān dhanvantariḥ// </l>
                    <l xml:id="Su.6.7.3">[Su.6.7.3] marūradalamātrāṃ tu pañcabhūtaprasādajām/ khadyotavisphuliṅgābhāmiddhāṃ&amp; tejobhiravyayaiḥ// </l>
                    <l xml:id="Su.6.7.4">[Su.6.7.4] āvṛtāṃ paṭalenākṣṇorbāhyena vivarākṛtim/ śītasātmyāṃ nṛṇāṃ dṛṣṭimāhurnayanacintakāḥ// </l>
                    <l xml:id="Su.6.7.5">[Su.6.7.5] rogāṃstadāśrayān ghorān ṣaṭ ca ṣaṭ ca pracakṣmahe/ paṭalānupraviṣṭasya timirasya ca lakṣaṇam// </l>
                    <l xml:id="Su.6.7.6">[Su.6.7.6] sirābhirabhisaṃprāpya viguṇo+abhyantare bhṛśam/ prathame paṭale doṣo yasya dṛṣṭau vyavathitaḥ// </l>
                    <l xml:id="Su.6.7.7">[Su.6.7.7] avyaktāni sa rūpāṇi sarvāṇyeva prapaśyati/ dṛṣṭirbhṛśaṃ vihvalati dvitīyaṃ paṭalaṃ gate// </l>
                    <l xml:id="Su.6.7.8">[Su.6.7.8] makṣikā maśakān keśāñjālakāni ca paśyati/ maṇḍalāni patākāṃśca marīcīḥ kuṇḍalāni ca// </l>
                    <l xml:id="Su.6.7.9">[Su.6.7.9] &amp;pariplavāṃśca vividhān varṣamabhraṃ tamāṃsi ca/ dūrasthānyapi rūpāṇi manyate ca samīpataḥ// </l>
                    <l xml:id="Su.6.7.10">[Su.6.7.10] samīpasthāni dūre ca dṛṣṭergocaravibhramāt/ yatnavānapi cātyarthaṃ sūcīpāśaṃ na paśyati// </l>
                    <l xml:id="Su.6.7.11">[Su.6.7.11] ūrdhvaṃ paśyati gādhastāttṛtīyaṃ paṭalaṃ gate/ mahāntyapi ca rūpāṇi cchāditānīva vāsasā// </l>
                    <l xml:id="Su.6.7.12">[Su.6.7.12] karṇanāsākṣiyuktāni viparītāni vīkṣate&amp;/ yathādoṣaṃ ca rajyeta dṛṣṭirdoṣe balīyasi// </l>
                    <l xml:id="Su.6.7.13">[Su.6.7.13] adhaḥsthite samīpasthaṃ dūrasthaṃ coparisthite/ pārśvasthite tathā doṣe pārśvasthāni na paśyati// </l>
                    <l xml:id="Su.6.7.14">[Su.6.7.14] samantataḥ sthite doṣe saṅkulānīva&amp; paśyati/ dṛṣṭimadhyagate doṣe sa ekaṃ manyate dvidhā// </l>
                    <l xml:id="Su.6.7.15">[Su.6.7.15] dvidhāsthite tridhā paśyedbahudhā cānavasthite/ timirākhyaḥ sa vai doṣaḥ caturthaṃ paṭalaṃ gataḥ// </l>
                    <l xml:id="Su.6.7.16">[Su.6.7.16] ruṇaddhi sarvato dṛṣṭiṃ liṅganāśaḥ sa ucyate/ tasminnapi tamobhūte nātirūḍhe mahāgade// </l>
                    <l xml:id="Su.6.7.17">[Su.6.7.17] candrādityau sanakṣatrāvantarīkṣe ca vidyutaḥ/ nirmalāni ca tejāṃsi bhrājiṣṇūni&amp; ca paśyati// </l>
                    <l xml:id="Su.6.7.18">[Su.6.7.18] sa eva liṅganāśastu nīlikākācasaṃjñitaḥ/ tatra vātena rūpāṇi bhramantīva sa paśyati// </l>
                    <l xml:id="Su.6.7.19">[Su.6.7.19] āvilānyaruṇābhāni vyāviddhāni ca mānavaḥ/ pittenādityakhadyotaśakracāpataḍidguṇān// </l>
                    <l xml:id="Su.6.7.20">[Su.6.7.20] śikhibarhavicitrāṇi nīlakṛṣṇāni paśyati/ kaphena paśyedrūpāṇi snigdhāni ca sitāni ca// </l>
                    <l xml:id="Su.6.7.21">[Su.6.7.21] gauracāmaragaurāṇi śvetābhrapratimāni ca/ paśyedasūkṣmāṇyatyarthaṃ vyabhre caivābhrasaṃplavam// </l>
                    <l xml:id="Su.6.7.22">[Su.6.7.22] salilaplāvitānīva parijāḍyāni mānavaḥ// tathā raktena raktāni tamāṃsi vividhāni ca// </l>
                    <l xml:id="Su.6.7.23">[Su.6.7.23] haritaśyāvakṛṣṇāni dhūmadhūmrāṇi cekṣate/ sannipātena citrāṇi viplutāni ca paśyati// </l>
                    <l xml:id="Su.6.7.24">[Su.6.7.24] bahudhā vā dvidhā vā+api sarvāṇyeva samantataḥ/ hīnādhikāṅgānyathavā jyotīṃṣyapi ca &amp;paśyati// </l>
                    <l xml:id="Su.6.7.25">[Su.6.7.25] pittaṃ kuryāt parimlāyi mūrcchitaṃ raktatejasā/ pītā diśastathodyantamādityamiva paśyati// </l>
                    <l xml:id="Su.6.7.26">[Su.6.7.26] vikīryamāṇān khadyotairvṛkṣāṃstejobhireva ca/ vakṣyāmi ṣaḍvidhaṃ&amp; rāgairliṅganāśamataḥ param// </l>
                    <l xml:id="Su.6.7.27">[Su.6.7.27] rāgo+aruṇo mārutajaḥ pradiṣṭaḥ pittāt parimlāyyathavā+api nīlaḥ/ kaphāt sitaḥ śoṇitajastu raktaḥ samastadoṣo+atha vicitrarūpaḥ&amp;// </l>
                    <l xml:id="Su.6.7.28">[Su.6.7.28] raktajaṃ maṇḍalaṃ dṛṣṭau sthūlakācānalaprabham&amp;/ parimlāyini roge syānmlāyyānīlaṃ ca maṇḍalam// </l>
                    <l xml:id="Su.6.7.29">[Su.6.7.29] doṣakṣayāt kadācit syātsvayaṃ tatra ca darśanam/ aruṇaṃ maṇḍalaṃ vātāccañcalaṃ paruṣaṃ tathā// </l>
                    <l xml:id="Su.6.7.30">[Su.6.7.30] pittānmaṇḍalamānīlaṃ kāṃsyābhaṃ pītameva vā/ śleṣmaṇā bahalaṃ snigdhaṃ śaṅkhakundendupāṇḍuram// </l>
                    <l xml:id="Su.6.7.31">[Su.6.7.31] calatpadmapalāśasthaḥ śuklo bindurivāmbhasaḥ/ saṃkucatyātape+atyarthaṃ chāyāyāṃ vistṛto bhavet// </l>
                    <l xml:id="Su.6.7.32">[Su.6.7.32] mṛdyamāne ca nayane maṇḍalaṃ tadvisarpati/ pravālapadmapatrābhaṃ maṇḍalaṃ śoṇitātmakam// </l>
                    <l xml:id="Su.6.7.33">[Su.6.7.33] dṛṣṭirāgo bhaveccitro liṅganāśe tridoṣaje/ yathāsvaṃ doṣaliṅgāni sarveṣveva bhavanti hi// </l>
                    <l xml:id="Su.6.7.34">[Su.6.7.34] ṣaḍ liṅganāśāḥ ṣaḍime ca rogā dṛṣṭyāśrayāḥ ṣaṭ ca ṣaḍeva ca syuḥ/ tathā naraḥ pittavidagdhadṛṣṭiḥ kaphena cānyastvatha dhūmadarśī// </l>
                    <l xml:id="Su.6.7.35">[Su.6.7.35] yo hrasvajāḍyo&amp;(hrasvajātyo) nakulāndhatā ca gambhīrasaṃjñā ca tathaiva dṛṣṭiḥ/ pittena duṣṭena gatena dṛṣṭiṃ pītā bhavedyasya narasya dṛṣṭiḥ// </l>
                    <l xml:id="Su.6.7.36">[Su.6.7.36] pītāni rūpāṇi ca manyate yaḥ sa mānavaḥ pittavidagdhadṛṣṭiḥ/ prāpte tṛtīyaṃ paṭalaṃ tu doṣe divā na paśyenniśi vīkṣate ca// </l>
                    <l xml:id="Su.6.7.37">[Su.6.7.37] (&amp;rātrau sa śītānugṛhītadṛṣṭiḥ pittālpabhāvādapi tāni paśyet)/ tathā naraḥ śleṣmavidagdhadṛṣṭistānyeva śuklāni hi manyate tu// </l>
                    <l xml:id="Su.6.7.38">[Su.6.7.38] triṣu sthitolpaḥ paṭaleṣu doṣo naktāndhyamāpādayati prasahya/ divā sa &amp;sūryānugṛhītacakṣurīkṣeta rūpāṇi kaphālpabhāvāt// </l>
                    <l xml:id="Su.6.7.39">[Su.6.7.39] śokajvarāyāsaśirobhitāpairabhyāhatā yasya narasya dṛṣṭiḥ/ sadhūmakān paśyati sarvabhāvāṃstaṃ dhūmadarśīti vadanti rogam// </l>
                    <l xml:id="Su.6.7.40">[Su.6.7.40] sa &amp;hrasvajāḍyo divaseṣu kṛcchrāddhrasvāni rūpāṇi ca yena paśyet/ vidyotate yena narasya dṛṣṭirdoṣābhipannā nakulasya yadvat// </l>
                    <l xml:id="Su.6.7.41">[Su.6.7.41] citrāṇi rūpāṇi divā sa paśyet sa vai vikāro nakulāndhyasaṃjñaḥ/ dṛṣṭirvirūpā śvasanopasṛṣṭā saṅkucyate+abhyantarataśca yāti// </l>
                    <l xml:id="Su.6.7.42">[Su.6.7.42] rujāvagāḍhā ca tamakṣirogaṃ gambhīriketi pravadanti tajjñāḥ/ bāhyau punardvāviha saṃpradiṣṭau nimittataścāpyanimittataśca// </l>
                    <l xml:id="Su.6.7.43">[Su.6.7.43] nimittatastatra śirobhitāpājjñeyastvabhiṣyandanidarśanaiśca&amp;/ surarṣigandharvamahoragāṇāṃ sandarśanenāpi ca bhāsvarāṇām// </l>
                    <l xml:id="Su.6.7.44">[Su.6.7.44] hanyeta dṛṣṭirmanujasya yasya sa liṅganāśastvanimittasaṃjñaḥ/ tatrākṣi vispaṣṭamivāvabhāti vaidūryavarṇā vimalā ca dṛṣṭiḥ// </l>
                    <l xml:id="Su.6.7.45">[Su.6.7.45] vidīryate sīdati hīyate vā nṛṇāmabhīghātahatā tu dṛṣṭiḥ// </l>
                    <l xml:id="Su.6.7.46">[Su.6.7.46] ityete nayanagatā mayā vikārāḥ saṃkhyātāḥ pṛthagiha ṣaṭ ca saptatiśca/ eteṣāṃ pṛthagiha vistareṇa sarvaṃ vakṣye+ahaṃ tadanu cikitsitaṃ yathāvat// iti suśrutasaṃhitāyāmuttaratantrāntargate śālākyatantre dṛṣṭigatarogavijñānīyo nāma saptamo+adhyāyaḥ//7// </l>
                </div>
                <div n="8" type="adhyāyaḥ" xml:id="suśrutasaṃhitā-body-div-6-div-8">
                    <head xml:id="suśrutasaṃhitā-body-div-6-div-8-head">aṣṭamo+adhyāyaḥ/</head>
                    <l xml:id="Su.6.8.1">[Su.6.8.1] athātaścikitsitapravibhāgavijñānīyamadhyāyaṃ vyākhyāsyāmaḥ// </l>
                    <l xml:id="Su.6.8.2">[Su.6.8.2] yathovāca bhagavān dhanvantariḥ (suśrutāya)// </l>
                    <l xml:id="Su.6.8.3">[Su.6.8.3] ṣaṭsaptatirye+abhihitā vyādhayo nāmalakṣaṇaiḥ/ cikitsitamidaṃ teṣāṃ samāsavyāsataḥ&amp; śṛṇu// </l>
                    <l xml:id="Su.6.8.4">[Su.6.8.4] chedyāsteṣu daśaikaśca nava lekhyāḥ prakīrtitāḥ/ bhedyāḥ pañca vikārāḥ syurvyadhyāḥ pañcadaśaiva tu// </l>
                    <l xml:id="Su.6.8.5">[Su.6.8.5] dvādaśā+aśastrakṛtyāśca yāpyāḥ sapta bhavanti hi/ rogā varjayitavyāḥ syurdaśa pañca ca jānatā/ asādhyau vā bhavetāṃ tu yāpyau cāgantusaṃjñitau// </l>
                    <l xml:id="Su.6.8.6">[Su.6.8.6] arśo+anvitaṃ bhavati vartma tu yattathā+arśaḥ śuṣkaṃ tathā+arbudamatho piḍakāḥ sirājāḥ/ jālaṃ sirājamapi pañcavidhaṃ tathā+arma chedyā bhavanti saha parvaṇikāmayena// </l>
                    <l xml:id="Su.6.8.7">[Su.6.8.7] utsaṅginī bahalakardamavartmanī ca śyāvaṃ ca yacca paṭhitaṃ tviha baddhavartma/ kliṣṭaṃ ca pothakiyutaṃ khalu yacca vartma kumbhīkinī ca saha śarkarayā ca lekhyāḥ// </l>
                    <l xml:id="Su.6.8.8">[Su.6.8.8] śleṣmopanāhalagaṇau ca bisaṃ ca bhedyā granthiśca yaḥ kṛmikṛto+añjananāmikā ca/ ādau sirā nigaditāstu yayoḥ prayoge pākau ca yau nayanayoḥ pavano+anyataśca// </l>
                    <l xml:id="Su.6.8.9">[Su.6.8.9] pūyālasānilaviparyayamanthasaṃjñāḥ syandāstu yantyupaśamaṃ hi sirāvyadhena/ śuṣkākṣipākakaphapittavidagdhadṛṣṭiṣvamlākhyaśukrasahitārjunapiṣṭakeṣu// </l>
                    <l xml:id="Su.6.8.10">[Su.6.8.10] aklinnavartmahutabhugdhvajadarśiśuktipraklinnavartmasu tathaiva balāsasaṃjñe/ āgantunā++āmayayugena ca dūṣitāyāṃ dṛṣṭau na śastrapatanaṃ pravadanti tajjñāḥ// </l>
                    <l xml:id="Su.6.8.11">[Su.6.8.11] saṃpaśyataḥ ṣaḍapi ye+abhihitāstu kācāste pakṣmakopasahitāstu bhavanti yāpyāḥ/ catvāra eva pavanaprabhavāstvasādhyā dvau pittajau kaphanimittaja eka eva/ aṣṭārdhakā rudhirajāśca gadāstridoṣāstāvanta eva gaditāvapi bāhyajau dvau// iti suśrutasaṃhitāyāmuttaratantrāntargate śālākyatantre cikitsitapravibhāgavijñānīyo nāmāṣṭamo+adhyāyaḥ//8// </l>
                </div>
                <div n="9" type="adhyāyaḥ" xml:id="suśrutasaṃhitā-body-div-6-div-9">
                    <head xml:id="suśrutasaṃhitā-body-div-6-div-9-head">navamo+adhyāyaḥ/</head>
                    <l xml:id="Su.6.9.1">[Su.6.9.1] athāto vātābhiṣyandapratiṣedhaṃ vyākhyāsyāmaḥ// </l>
                    <l xml:id="Su.6.9.2">[Su.6.9.2] yathovāca bhagavān dhanvantariḥ// </l>
                    <l xml:id="Su.6.9.3">[Su.6.9.3] purāṇasarpiṣā snigdhau syandādhīmanthapīḍitau/ svedayitvā yathānyāyaṃ sirāmokṣeṇa yojayet// </l>
                    <l xml:id="Su.6.9.4">[Su.6.9.4] saṃpādayedbastibhistu samyak snehavirecitau/ tarpaṇaiḥ puṭapākaiśca dhūmairāścyotanaistathā// </l>
                    <l xml:id="Su.6.9.5">[Su.6.9.5] nasyasnehaparīṣekaiḥ śirobastibhireva ca/ vātaghnanūpajalajamāṃsāmlakvāthasecanaiḥ// </l>
                    <l xml:id="Su.6.9.6">[Su.6.9.6] snehaiścaturbhiruṣṇaiśca tatpītāmbaradhāraṇaiḥ/ payobhirvesavāraiśca sālvaṇaiḥ pāyasaistathā// </l>
                    <l xml:id="Su.6.9.7">[Su.6.9.7] bhiṣak saṃpādayedetāvupanāhaiśca pūjitaiḥ/ grāmyānūpaudakarasaiḥ snigdhaiḥ phalarasānvitaiḥ// </l>
                    <l xml:id="Su.6.9.8">[Su.6.9.8] susaṃskṛtaiḥ payobhiśca tayorāhāra iṣyate/ tathā copari bhaktasya sarpiḥpānaṃ(pāne) praśasyate&amp;// </l>
                    <l xml:id="Su.6.9.9">[Su.6.9.9] triphalākvāthasaṃsiddhaṃ kevalaṃ jīrṇameva vā/ siddhaṃ vātaharaiḥ kṣīraṃ prathamena gaṇena vā// </l>
                    <l xml:id="Su.6.9.10">[Su.6.9.10] snehāstailādvinā siddhā vātaghnaistarpaṇe hitāḥ/ snaihikaḥ puṭapākaśca dhūmo nasyaṃ ca tadvidham// </l>
                    <l xml:id="Su.6.9.11">[Su.6.9.11] nasyādiṣu sthirākṣīramadhuraistailamiṣyate/ eraṇḍapallave mūle tvaci vā++ājaṃ payaḥ śṛtam// </l>
                    <l xml:id="Su.6.9.12">[Su.6.9.12] kaṇṭakāryāśca mūleṣu sukhoṣṇaṃ secane hitam/ saindhavodīcyayaṣṭyāhvapippalībhiḥ śṛtaṃ payaḥ// </l>
                    <l xml:id="Su.6.9.13">[Su.6.9.13] hitamardhodakaṃ seke tathā++āścyotanameva ca/ hrīberavakramañjiṣṭhodumbaratvakṣu sādhitam// </l>
                    <l xml:id="Su.6.9.14">[Su.6.9.14] sāmbhaśchāgaṃ payo vā+api śūlāścyotanamuttamam/ madhukaṃ rajanīṃ pathyāṃ devadāruṃ ca peṣayet// </l>
                    <l xml:id="Su.6.9.15">[Su.6.9.15] ājena payasā śreṣṭhamabhiṣyande tadañjanam/ gairikaṃ saindhavaṃ kṛṣṇāṃ nāgaraṃ ca yathottaram// </l>
                    <l xml:id="Su.6.9.16">[Su.6.9.16] dviguṇaṃ piṣṭamadbhistu guṭikāñjanamiṣyate/ snehāñjanaṃ hitaṃ cātra vakṣyate tadyathāvidhi// </l>
                    <l xml:id="Su.6.9.17">[Su.6.9.17] rogo yaścānyatovāto yaśca mārutaparyayaḥ/ anenaiva vidhānena bhiṣak tāvapi sādhayet// </l>
                    <l xml:id="Su.6.9.18">[Su.6.9.18] pūrvabhaktaṃ hitaṃ sarpiḥ kṣīraṃ vā+apyatha bhojane/ vṛkṣādanyāṃ kapitthe ca pañcamūle mahatyapi// </l>
                    <l xml:id="Su.6.9.19">[Su.6.9.19] sakṣīraṃ karkaṭarase siddhaṃ cātra ghṛtaṃ pibet/ siddhaṃ vā hitamatrāhuḥ pattūrārtagalāgnikaiḥ// </l>
                    <l xml:id="Su.6.9.20">[Su.6.9.20] sakṣīraṃ meṣaśṛṅgyā vā sarpirvīratareṇa vā/ saindhavaṃ dāru śuṇṭhī ca mātuluṅgaraso ghṛtam// </l>
                    <l xml:id="Su.6.9.21">[Su.6.9.21] stanyodakābhyāṃ kartavyaṃ śuṣkapāke tadañjanam/ pūjitaṃ sarpiṣaścātra pānamakṣṇośca tarpaṇam// </l>
                    <l xml:id="Su.6.9.22">[Su.6.9.22] ghṛtena jīvanīyena nasyaṃ tailena cāṇunā/ pariṣeke hitaṃ cātra payaḥ śītaṃ sasaindhavam// </l>
                    <l xml:id="Su.6.9.23">[Su.6.9.23] rajanīdārusiddhaṃ vā saindhavena samāyutam/ sarpiryutaṃ stanyaghṛṣṭamañjanaṃ vā mahauṣadham// </l>
                    <l xml:id="Su.6.9.24">[Su.6.9.24] vasā vā++ānūpajalajā saindhavena samāyutā/ nāgaronmiśritā kiñcicchuṣkapāke tadañjanam// </l>
                    <l xml:id="Su.6.9.25">[Su.6.9.25] pavanaprabhavā rogā ye keciddṛṣṭināśanāḥ/ bījenānena matimān teṣu karma prayojayet// iti suśrutasaṃhitāyāmuttratantrāntargate śālākyatantre vātābhiṣyandapratiṣedho nāma navamo+adhyāyaḥ//9// </l>
                </div>
                <div n="10" type="adhyāyaḥ" xml:id="suśrutasaṃhitā-body-div-6-div-10">
                    <head xml:id="suśrutasaṃhitā-body-div-6-div-10-head">daśamo+adhyāyaḥ/</head>
                    <l xml:id="Su.6.10.1">[Su.6.10.1] athātaḥ pittābhiṣyandapratiṣedhaṃ vyākhyāsyāmaḥ// </l>
                    <l xml:id="Su.6.10.2">[Su.6.10.2] yathovāca bhagavān dhanvantariḥ// </l>
                    <l xml:id="Su.6.10.3">[Su.6.10.3] pittasyande paittike cādhimanthe raktāsrāvaḥ sraṃsanaṃ cāpi kāryam/ akṣṇoḥ sekālepanasyāñjanāni paitte ca syādyadvisarpe vidhānam// </l>
                    <l xml:id="Su.6.10.4">[Su.6.10.4] gundrāṃ śāliṃ śaivalaṃ śailabhedaṃ dārvīmelāmutpalaṃ rodhramabhram/ padmātpatraṃ śarkarā darbhamikṣuṃ tālaṃ rodhraṃ vetasaṃ padmakaṃ ca// </l>
                    <l xml:id="Su.6.10.5">[Su.6.10.5] drākṣāṃ kṣaudraṃ candanaṃ yaṣṭikāhvaṃ yoṣitkṣīraṃ rātryanante ca piṣṭvā/ sarpiḥsiddhaṃ tarpaṇe sekanasye&amp; śastaṃ kṣīraṃ siddhameteṣu cājam// </l>
                    <l xml:id="Su.6.10.6">[Su.6.10.6] yojyo vargo vyasta eṣo+anyathā vā samyaṅnasye+aṣṭārdhasaṃkhye+api nityam/ kriyāḥ sarvāḥ pittaharyaḥ praśastāstryahāccordhvaṃ kṣīrasarpiśca &amp;nasyam// </l>
                    <l xml:id="Su.6.10.7">[Su.6.10.7] pālāśaṃ syācchoṇitaṃ cāñjanārthe śallakyā vā śarkarākṣaudrayuktam/ rasakriyāṃ śarkarākṣaudrayuktāṃ pālindyāṃ vā madhuke vā+api kuryāt// </l>
                    <l xml:id="Su.6.10.8">[Su.6.10.8] mustā phenaḥ sāgarasyotpalaṃ ca kṛmighnailādhātribījādrasaśca/ tālīśailāgairikośīraśaṅkhairevaṃ yuñjyādañjanaṃ stanyapiṣṭaiḥ// </l>
                    <l xml:id="Su.6.10.9">[Su.6.10.9] cūrṇaṃ kuryādañjanārthe raso vā stanyopeto dhātakīsyandanābhyām/ yoṣitstanyaṃ śātakumbhaṃ vighṛṣṭaṃ kṣaudropetaṃ kaiśukaṃ cāpi puṣpam// </l>
                    <l xml:id="Su.6.10.10">[Su.6.10.10] rodhraṃ drākṣāṃ śarkarāmutpalaṃ ca nāryāḥ kṣīre yaṣṭikāhvaṃ vacāṃ ca/ piṣṭvā kṣīre varṇakasya tvacaṃ ca toyonmiśre candanodumbare ca// </l>
                    <l xml:id="Su.6.10.11">[Su.6.10.11] kāryaḥ phenaḥ sāgarasyāñjanārthe nārīstanye mākṣike cāpi ghṛṣṭaḥ/ yoṣitstanye sthāpitaṃ yaṣṭikāhvaṃ rodhraṃ drākṣāṃ śarkarāmutpalaṃ ca// </l>
                    <l xml:id="Su.6.10.12">[Su.6.10.12] kṣaumābaddhaṃ pathyamāścyotane vā &amp;sarpirghṛṣṭaṃ yaṣṭikāhvaṃ sarodhram/ toyonmiśrāḥ kāśmarīdhātripathyāstadvaccāhuḥ kaṭphalaṃ cāmbunaiva// </l>
                    <l xml:id="Su.6.10.13">[Su.6.10.13] eṣo+amlākhye+anukramaścāpi śuktau kāryaḥ sarvaḥ syātsirāmokṣavarjyaḥ// </l>
                    <l xml:id="Su.6.10.14">[Su.6.10.14] sarpiḥ peyaṃ traiphalaṃ tailvakaṃ vā peyaṃ vā syāt kevalaṃ yat purāṇam/ doṣe+adhastācchuktikāyāmapāste śītairdravyairañjanaṃ kāryamāśu// </l>
                    <l xml:id="Su.6.10.15">[Su.6.10.15] vaidūryaṃ yat sphāṭikaṃ vaidrumaṃ ca mauktaṃ śāṅkhaṃ rājataṃ śātakumbham/ cūrṇaṃ sūkṣmaṃ śarkarākṣaudrayuktaṃ śuktiṃ hanyādañjanaṃ caitadāśu// </l>
                    <l xml:id="Su.6.10.16">[Su.6.10.16] yuñjyāt sarpirdhūmadarśī narastu śeṣaṃ kuryādraktapitte vidhānam/ yaccaivānyat pittahṛccāpi sarvaṃ yadvīsarpe paittike vai vidhānam// iti śrīsuśrutasaṃhitāyāmuttaratantrāntargate śālākyatantre pittābhiṣyandapratiṣedho nāma daśamo+adhyāyaḥ//10// </l>
                </div>
                <div n="11" type="adhyāyaḥ" xml:id="suśrutasaṃhitā-body-div-6-div-11">
                    <head xml:id="suśrutasaṃhitā-body-div-6-div-11-head">ekādaśo+adhyāyaḥ/</head>
                    <l xml:id="Su.6.11.1">[Su.6.11.1] athātaḥ śleṣmābhiṣyandapratiṣedhaṃ vyākhyāsyāmaḥ// </l>
                    <l xml:id="Su.6.11.2">[Su.6.11.2] yathovāca bhagavān dhanvantariḥ// </l>
                    <l xml:id="Su.6.11.3">[Su.6.11.3] syandādhimanthau kaphajau pravṛddhau jayet sirāṇāmatha mokṣaṇena/ svedāvapīḍāñjanadhūmasekapralepayogaiḥ kavalagrahaiśca// </l>
                    <l xml:id="Su.6.11.4">[Su.6.11.4] rūkṣaistathā++āścyotanasaṃvidhānaistathaiva rūksaiḥ puṭapākayogaiḥ/ tryahāttryahāccāpyapatarpaṇānte prātastayostiktaghṛtaṃ praśastam// </l>
                    <l xml:id="Su.6.11.5">[Su.6.11.5] tadannapānaṃ ca samācareddhi yacchleṣmaṇo naiva karoti vṛddhim/ kuṭannaṭāsphoṭaphaṇijjñabilvapattūrapilvarkakapitthabhaṅgaiḥ// </l>
                    <l xml:id="Su.6.11.6">[Su.6.11.6] svedaṃ vidadhyāt athavā+anulepaṃ barhiṣṭhaśuṇṭhīsurakāṣṭhakuṣṭhaiḥ/ sindhūtthahiṅgutriphalāmadhūkaprapauṇḍarīkāñjanatutthatāmraiḥ// </l>
                    <l xml:id="Su.6.11.7">[Su.6.11.7] piṣṭairjalenāñjanavartayaḥ syuḥ pathyāharidrāmadhukāñjanairvā/ trīṇyūṣaṇāni triphalā haridrā viḍaṅgasāraśca samāni ca syuḥ// </l>
                    <l xml:id="Su.6.11.8">[Su.6.11.8] barhiṣṭhakuṣṭhāmarakāṣṭhaśaṅkhapāṭhāmalavyoṣamanaḥśilāśca&amp;/ piṣṭvā+ambunā vā kusumāni jātikarañjaśobhāñjanajāni yuñjyāt// </l>
                    <l xml:id="Su.6.11.9">[Su.6.11.9] phalaṃ prakīryādathavā+api śigroḥ puṣpaṃ ca &amp;tulyaṃ bṛhatīdvayasya/ rasāñjanaṃ saindhavacandanaṃ ca manaḥśilāle laśunaṃ ca tulyam// </l>
                    <l xml:id="Su.6.11.10">[Su.6.11.10] piṣṭvā+añjanārthe kaphajeṣu dhīmān vartīrvidadhyānnayanāmayeṣu/ roge balāsagrathite+añjanaṃ jñaiḥ kartavyametat suviśuddhakāye// </l>
                    <l xml:id="Su.6.11.11">[Su.6.11.11] nīlān yavān gavyapayo+anupītān śalākinaḥ śuṣkatanūn vidahya/ tathā+arjakāsphotakapitthabilvanirguṇḍijātīkusumāni caiva// </l>
                    <l xml:id="Su.6.11.12">[Su.6.11.12] tatkṣāravatsaindhavatuttharocanaṃ pakvaṃ vidadhyādatha lohanāḍyām/ etadbalāsagrathite+añjanaṃ syādeṣo+anukalpastu phaṇijjñakādau// </l>
                    <l xml:id="Su.6.11.13">[Su.6.11.13] mahauṣadhaṃ māgadhikāṃ ca mustāṃ&amp; sasaindhavaṃ yanmaricaṃ ca śuklam/ tanmātuluṅgasvarasena piṣṭaṃ netrāñjanaṃ piṣṭakamāśu hanyāt// </l>
                    <l xml:id="Su.6.11.14">[Su.6.11.14] &amp;phale bṛhatyā magadhodbhavānā nidhāya kalkaṃ phalapākakāle/ &amp;srotojayuktaṃ ca taduddhṛtaṃ syāttadvattu piṣṭe vidhireṣa cāpi// </l>
                    <l xml:id="Su.6.11.15">[Su.6.11.15] vārtākaśigrvindrasurāpaṭolakirātatiktāmalakīphaleṣu/ kāsīsasāmudrarasāñjanāni jātyāstathā kṣārakam(korakam)eva cāpi// </l>
                    <l xml:id="Su.6.11.16">[Su.6.11.16] praklinnavartmanyupadiśyate tu yogāñjanaṃ tanmadhunā+avaghṛṣṭam/ nādeyamagryaṃ maricaṃ ca śuklaṃ nepālajātā ca samapramāṇā// </l>
                    <l xml:id="Su.6.11.17">[Su.6.11.17] samātuluṅgadrava eṣa yogaḥ kaṇḍūṃ nihanyāt sakṛdañjanena/ saśṛṅgaveraṃ suradāru mustaṃ sindhuprabhūtaṃ(prasūtaṃ) mukulāni jātyāḥ// </l>
                    <l xml:id="Su.6.11.18">[Su.6.11.18] surāprapiṣṭaṃ tvidamañjanaṃ hi kaṇḍvāṃ ca śophe ca hitaṃ vadanti/ syandādhimanthakramamācarecca sarveṣu caiteṣu sadā+apramattaḥ// (viśeṣato nāvanameva kāryaṃ saṃsarjanaṃ cāpi yathopadiṣṭam&amp;) iti suśrutasaṃhitāyāmuttaratantrāntargate śālākyatantre kaphābhiṣyandapratiṣedho nāmaikādaśo+adhyāyaḥ//11// </l>
                </div>
                <div n="12" type="adhyāyaḥ" xml:id="suśrutasaṃhitā-body-div-6-div-12">
                    <head xml:id="suśrutasaṃhitā-body-div-6-div-12-head">dvādaśo+adhyāyaḥ/</head>
                    <l xml:id="Su.6.12.1">[Su.6.12.1] athāto raktābhiṣyandapratiṣedhaṃ vyākhyāsyāmaḥ// </l>
                    <l xml:id="Su.6.12.2">[Su.6.12.2] yathovāca bhagavān dhanvantariḥ// </l>
                    <l xml:id="Su.6.12.3">[Su.6.12.3] manthaṃ syandaṃ sirotpātaṃ sirāharṣaṃ ca raktajam/ ekenaiva vidhānena cikitseccaturo gadān// </l>
                    <l xml:id="Su.6.12.4">[Su.6.12.4] vyādhyārtāṃścaturo+apyetān snigdhānkaumbhena sarpiṣā/ rasairudārairathavā sirāmokṣeṇa yojayet// </l>
                    <l xml:id="Su.6.12.5">[Su.6.12.5] viriktānāṃ prakāmaṃ ca śirāṃsyeṣāṃ viśodhayet/ vairecanikasiddhena sitāyuktena sarpiṣā// (majjñā vā tadvimiśreṇa medasā tacchṛtena vā/) </l>
                    <l xml:id="Su.6.12.6">[Su.6.12.6] tataḥ pradehāḥ pariṣecanāni nasyāni dhūmāśca yathāsvameva/ āścyotanābhyañjanatarpaṇāni snigdhāśca kāryāḥ puṭapākayogāḥ// </l>
                    <l xml:id="Su.6.12.7">[Su.6.12.7] nīlotpalośīrakaṭaṅkaṭerīkālīyayaṣṭīmadhumustarodhraiḥ/ sapadmakairdhautaghṛtapradigdhairakṣṇoḥ pralepaṃ paritaḥ prakuryāt// </l>
                    <l xml:id="Su.6.12.8">[Su.6.12.8] rujāyāṃ cāpyatibhṛśaṃ svedāśca mṛdavo hitāḥ/ akṣṇoḥ samantataḥ kāryaṃ pātanaṃ ca jalaukasām// </l>
                    <l xml:id="Su.6.12.9">[Su.6.12.9] ghṛtasya mahatī mātrā pītā cārtiṃ niyacchati/ pittābhiṣyandaśamano vidhiścāpyupapāditaḥ// </l>
                    <l xml:id="Su.6.12.10">[Su.6.12.10] kaśerumadhukābhyāṃ vā cūrṇamambarasaṃvṛtam/ nyastamapsvāntarikṣāsu hitamāścyotanaṃ bhavet// </l>
                    <l xml:id="Su.6.12.11">[Su.6.12.11] pāṭalyarjunaśrīparṇīdhātakīdhātribilvataḥ/ puṣpāṇyatha bṛhatyośca bimbīloṭācca tulyaśaḥ// </l>
                    <l xml:id="Su.6.12.12">[Su.6.12.12] samañjiṣṭhāni madhunā piṣṭānīkṣurasena vā/ raktābhiṣyandaśāntyarthametadañjanamiṣyate// </l>
                    <l xml:id="Su.6.12.13">[Su.6.12.13] candanaṃ kumudaṃ patraṃ śilājatu sakuṅkumam/ ayastāmrarajastutthaṃ nimbaniryāsamañjanam// </l>
                    <l xml:id="Su.6.12.14">[Su.6.12.14] trapu kāṃsyamalaṃ cāpi piṣṭvā puṣparasena tu/ vipulā yāḥ kṛtā vartyaḥ pūjitāścāñjane sadā// </l>
                    <l xml:id="Su.6.12.15">[Su.6.12.15] syādañjanaṃ ghṛtaṃ kṣaudraṃ sirotpātasya bheṣajam/ tadvatsaindhavakāsīsaṃ stanyaghṛṣṭaṃ ca pūjitam// </l>
                    <l xml:id="Su.6.12.16">[Su.6.12.16] madhunā śaṅkhanaipālītutthadārvyaḥ sasaindhavāḥ/ rasaḥ śirīṣapuṣpācca surāmaricamākṣikaiḥ// </l>
                    <l xml:id="Su.6.12.17">[Su.6.12.17] yuktaṃ tu madhunā vā+api gairikaṃ hitamañjane/ sirāharṣe+añjanaṃ kuryāt phaṇitaṃ madhusaṃyutam// </l>
                    <l xml:id="Su.6.12.18">[Su.6.12.18] madhunā tārkṣyajaṃ vā+api kāsīaṃ vā sasaidhavam/ vetrāmlastanyasaṃyuktaṃ phāṇitaṃ ca sasaindhavam// </l>
                    <l xml:id="Su.6.12.19">[Su.6.12.19] paittaṃ vidhimaśeṣeṇa kuryādarjunaśāntaye/ ikṣukṣaudrasitāstanyadārvīmadhukasaindhavaiḥ// </l>
                    <l xml:id="Su.6.12.20">[Su.6.12.20] sekāñjanaṃ cātra hitamamlairāścyotanaṃ tathā/ sitāmadhukakaṭvaṅgamastukṣaudrāmlasaindhavaiḥ// </l>
                    <l xml:id="Su.6.12.21">[Su.6.12.21] bījapūrakakolāmladāḍimāmlaiśca yuktitaḥ/ ekaśo vā dviśo vā+api yojitaṃ vā tribhistribhiḥ// </l>
                    <l xml:id="Su.6.12.22">[Su.6.12.22] sphaṭikaṃ vidrumaṃ śaṅkho madhukaṃ kadhu caiva hi/ śaṅkhakṣaudrasitāyuktaḥ sāmudraḥ phena eva vā// </l>
                    <l xml:id="Su.6.12.23">[Su.6.12.23] dvāvimau vihitau yogāvañjane+arjunanāśanau/ saindhavakṣaudrakatakāḥ sakṣaudraṃ vā rasāñjanam// </l>
                    <l xml:id="Su.6.12.24">[Su.6.12.24] kāsīsaṃ madhunā vā+api yojyamatrāñjane sadā/ lohacūrṇāni sarvāṇi dhātavo lavaṇāni ca// </l>
                    <l xml:id="Su.6.12.25">[Su.6.12.25] ratnāni dantāḥ śṛṅgāṇi gaṇaścāpyavasādanaḥ/ kukkuṭāṇḍakapālāni laśunaṃ kaṭukatrayam// </l>
                    <l xml:id="Su.6.12.26">[Su.6.12.26] karañjabījamelā ca lekhyāñjanamidaṃ smṛtam/ puṭapākāvasānena raktavisrāvaṇādinā// </l>
                    <l xml:id="Su.6.12.27">[Su.6.12.27] saṃpāditasya vidhinā kṛtsnena syandaghātinā/ anenāpaharecchukramavraṇaṃ kuśalo bhiṣak// </l>
                    <l xml:id="Su.6.12.28">[Su.6.12.28] uttānamavagāḍhaṃ vā karkaśaṃ vā+api savraṇam/ śirīṣabījamaricapippalīsaindhavairapi// </l>
                    <l xml:id="Su.6.12.29">[Su.6.12.29] śukrasya gharṣaṇaṃ kāryamathavā saindhavena tu/ kuryāttāmrarajaḥśaṅkhaśilāmaricasaindhavaiḥ// </l>
                    <l xml:id="Su.6.12.30">[Su.6.12.30] antyāddviguṇitairebhirañjanaṃ śukranāśanam/ kuryādañjanayogau vā samyak ślokārdhikāvimau// </l>
                    <l xml:id="Su.6.12.31">[Su.6.12.31] śaṅkhakolāsthikatakadrāksāmadhukamākṣikaiḥ/ kṣaudradantārṇavamalaśirīṣakusumairapi// </l>
                    <l xml:id="Su.6.12.32">[Su.6.12.32] kṣārāñjanaṃ vā vitaredbalāsagrathitāpaham/ mudgān vā nistuṣān bhṛṣṭān śaṅkhakṣaudrasitāyutān// </l>
                    <l xml:id="Su.6.12.33">[Su.6.12.33] madhūkasāraṃ madhunā yojayeccāñjane sadā/ bibhītakāsthimajjā vā sakṣaudraḥ śukranāśanaḥ// </l>
                    <l xml:id="Su.6.12.34">[Su.6.12.34] śaṅkhaśuktimadhudrākṣāmadhukaṃ katakāni ca/ dvitvaggate saśūle vā vātaghnaṃ tarpaṇaṃ hitam// </l>
                    <l xml:id="Su.6.12.35">[Su.6.12.35] vaṃśajāruṣkarau tālaṃ nārikelaṃ ca dāhayet/ visrāvya ksāravaccūrṇaṃ bhāvayetkarabhāsthijam// </l>
                    <l xml:id="Su.6.12.36">[Su.6.12.36] bahuśo+añjanametatsyācchukravaivarṇyanāśanam/ ajakāṃ pārśvato viddhvā sūcyā visrāvya codakam// </l>
                    <l xml:id="Su.6.12.37">[Su.6.12.37] vraṇaṃ gomāṃsacūrṇena pūrayet sarpiṣā saha/ bahuśo+avalikheccāpi vartmāsyopagataṃ yadi// </l>
                    <l xml:id="Su.6.12.38">[Su.6.12.38] saśophaścāpyaśophaśca dvau pākau yau prakīrtitau/ snehasvedopapannasya tatra viddhvā sirāṃ bhiṣak// </l>
                    <l xml:id="Su.6.12.39">[Su.6.12.39] sekāścyotananasyāni puṭapākāṃśca kārayet/ sarvataścāpi śuddhasya kartavyamidamañjanam// </l>
                    <l xml:id="Su.6.12.40">[Su.6.12.40] tāmrapātrasthitaṃ &amp;māsaṃ sarpiḥ saindhavasaṃyutam/ maireyaṃ vā+api dadhyevaṃ dadhyuttarakameva vā// </l>
                    <l xml:id="Su.6.12.41">[Su.6.12.41] ghṛtaṃ kāṃsyamalopetaṃ stanyaṃ vā+api sasaindhavam/ madhūkasāraṃ madhunā tulyāṃśaṃ gairikeṇa vā// </l>
                    <l xml:id="Su.6.12.42">[Su.6.12.42] sarpiḥsaindhavatāmrāṇi yoṣitstanyayutāni vā/ dāḍimārevatāśmantakolāmlaiśca sasaindhavām/ rasakriyāṃ vā vitaretsamyakpākajighāṃsayā// </l>
                    <l xml:id="Su.6.12.43">[Su.6.12.43] &amp;māsaṃ saindhavasaṃyuktaṃ sthitaṃ sarpiṣi nāgaram/ āścyotanāñjanaṃ yojyamabalākṣīrasaṃyutam// </l>
                    <l xml:id="Su.6.12.44">[Su.6.12.44] jātyāḥ puṣpaṃ saindhavaṃ śṛṅgaveraṃ kṛṣṇābījaṃ kīṭaśatrośca sāram/ etat piṣṭaṃ netrapāke+añjanārthaṃ kṣaudropetaṃ nirviśaṅkaṃ&amp; prayojyam// </l>
                    <l xml:id="Su.6.12.45">[Su.6.12.45] pūyālase śoṇitamokṣaṇaṃ ca hitaṃ tathaivāpyupanāhanaṃ ca/ kṛtsno vidhiścekṣaṇapākaghātī yathāvidhānaṃ bhiṣajā prayojyaḥ// </l>
                    <l xml:id="Su.6.12.46">[Su.6.12.46] kāsīsasindhuprabhavārdrakaistu hitaṃ bhavedañjanameva cātra/ kṣaudrānvitairebhirathopayuñjyādanyattu tāmrāyasacūrṇayuktaiḥ// </l>
                    <l xml:id="Su.6.12.47">[Su.6.12.47] snehādibhiḥ samyagapāsya doṣāṃstṛptiṃ vidhāyātha yathāsvameva/ praklinnavartmānamupakrameta sekāñjanāścyotananasyadhūmaiḥ// </l>
                    <l xml:id="Su.6.12.48">[Su.6.12.48] mustāharidrāmadhukapriyaṅgusiddhārtharodhrotpalasārivābhiḥ/ kṣuṇṇābhirāścyotanameva kāryamatrāñjanaṃ cāñjanamākṣikaṃ syāt// </l>
                    <l xml:id="Su.6.12.49">[Su.6.12.49] patraṃ phalaṃ cāmalakasya paktvā kriyāṃ vidadhyādathavā+añjanārthe/ vaṃśasya bhūlena rasakriyāṃ vā vartīkṛtāṃ tāmrakapālapakvām// </l>
                    <l xml:id="Su.6.12.50">[Su.6.12.50] rasakriyāṃ vā triphalāvipakvāṃ palāśapuṣpaiḥ svaramañjarervā/ piṣṭvā chagalyāḥ payasā malaṃ vā kāṃsasya dagdhvā saha tāntavena// </l>
                    <l xml:id="Su.6.12.51">[Su.6.12.51] pratyañjanaṃ tanmaricairupetaṃ cūrṇena tāmrasya sahopayojyam/ samudraphenaṃ lavaṇottamaṃ ca śaṅkho+atha mudgo maricaṃ ca śuklam// </l>
                    <l xml:id="Su.6.12.52">[Su.6.12.52] cūrṇāñjanaṃ &amp;jāḍyamathāpi kaṇḍūmaklinnavartmānyupahanti śīghram/ praklinnavartmanyapi caita eva yogāḥ prayojyāśca samīkṣya doṣam// </l>
                    <l xml:id="Su.6.12.53">[Su.6.12.53] sakajjalaṃ tāmraghaṭe ca ghṛṣṭaṃ sarpiryutaṃ tulthakamañjanaṃ ca// iti suśrutasaṃhitāyāmuttaratantrāntargate śālākyatantre raktābhiṣyandapratiṣedho nāma dvādaśo+adhyāyaḥ//12// </l>
                </div>
                <div n="13" type="adhyāyaḥ" xml:id="suśrutasaṃhitā-body-div-6-div-13">
                    <head xml:id="suśrutasaṃhitā-body-div-6-div-13-head"> trayodaśo+adhyāyaḥ/</head>
                    <l xml:id="Su.6.13.1">[Su.6.13.1] athāto lekhyarogapratiṣedhaṃ vyākhyāsyāmaḥ// </l>
                    <l xml:id="Su.6.13.2">[Su.6.13.2] yathovāca bhagavān dhanvantariḥ// </l>
                    <l xml:id="Su.6.13.3">[Su.6.13.3] nava ye+abhihitā lekhyāḥ sāmānyasteṣvayaṃ vidhiḥ/ snigdhavāntaviriktasya nivātātapasadmani// </l>
                    <l xml:id="Su.6.13.4">[Su.6.13.4] (āptairdṛḍhaṃ gṛhītasya veśmanyuttānaśāyinaḥ/) sukhodakaprataptena vāsasā susamāhitaḥ/ svedayedvartma nirbhujya vāmāṅguṣṭhāṅgulishtitam// </l>
                    <l xml:id="Su.6.13.5">[Su.6.13.5] aṅgulyaṅguṣṭhakābhyāṃ tu nirbhugnaṃ vartma yatnataḥ/ &amp;plotāntarābhyāṃ na yathā calati sraṃsate+api vā// </l>
                    <l xml:id="Su.6.13.6">[Su.6.13.6] tataḥ pramṛjya plotena vartma śastrapadāṅkitam/ likhecchastreṇa patrairvā tato rakte sthite punaḥ// </l>
                    <l xml:id="Su.6.13.7">[Su.6.13.7] svinnaṃ manohvākāsīsavyoṣārdrāñjanasaindhavaiḥ&amp;/ ślakṣṇapiṣṭaiḥ samākṣīkaiḥ pratisāryoṣṇavāriṇā// </l>
                    <l xml:id="Su.6.13.8">[Su.6.13.8] prakṣālya haviṣā siktaṃ vraṇavat samupācaret/ svedāvapīḍaprabhṛtīṃstryahādūrdhvaṃ prayojayet// </l>
                    <l xml:id="Su.6.13.9">[Su.6.13.9] vyāsataste samuddiṣṭaṃ vidhānaṃ lekhyakarmaṇi/ asṛgāsrāvarahitaṃ kaṇḍūśophavivarjitam// </l>
                    <l xml:id="Su.6.13.10">[Su.6.13.10] samaṃ nakhanibhaṃ vartma likhitaṃ samyagiṣyate/ raktamakṣi sravet skannaṃ kṣatācchastrakṛtāddhruvam// </l>
                    <l xml:id="Su.6.13.11">[Su.6.13.11] rāgaśophaparisrāvāstimiraṃ vyādhyanirjayaḥ/ vartma śyāvaṃ guru stabdhaṃ kaṇḍūharṣopadehavat// </l>
                    <l xml:id="Su.6.13.12">[Su.6.13.12] netrapākamudīrṇaṃ vā kurvītāpratikāriṇaḥ/ etaddurlikhitaṃ jñeyaṃ snehayitvā punarlikhet// </l>
                    <l xml:id="Su.6.13.13">[Su.6.13.13] vyāvartate yadā vartma pakṣma cāpi &amp;vimuhyati/ syāt saruk srāvabahulaṃ tadatisrāvitaṃ viduḥ// </l>
                    <l xml:id="Su.6.13.14">[Su.6.13.14] snehasvedādiriṣṭaḥ syāt kramastatrānilāpahaḥ/ vartmāvabandhaṃ kliṣṭaṃ ca bahalaṃ yacca kīrtitam// </l>
                    <l xml:id="Su.6.13.15">[Su.6.13.15] pothakīścāpyavalikhet pracchayitvā+agrataḥ śanaiḥ/ samaṃ likhettu medhāvī śyāvakardamavartmanī// </l>
                    <l xml:id="Su.6.13.16">[Su.6.13.16] kumbhīkinīṃ śarkarāṃ ca tathaivotsaṅginīmapi/ &amp;kalpayitvā tu śastreṇa likhet paścādatandritaḥ// </l>
                    <l xml:id="Su.6.13.17">[Su.6.13.17] bhaveyurvartmasu ca yāḥ piḍakāḥ kaṭhinā bhṛśam/ hrasvāstāmrāśca tāḥ pakvā bhindyādbhinnā likhedapi// </l>
                    <l xml:id="Su.6.13.18">[Su.6.13.18] taruṇīścālpasaṃrambhā piḍakā bāhyavartmajāḥ/ viditvaitāḥ praśamayet svedālepanaśodhanaiḥ// iti suśrutasaṃhitāyāmuttaratantrāntargate śālākyatantre lekhyarogapratiṣedho nāma trayodaśo+adhyāyaḥ//13// </l>
                </div>
                <div n="14" type="adhyāyaḥ" xml:id="suśrutasaṃhitā-body-div-6-div-14">
                    <head xml:id="suśrutasaṃhitā-body-div-6-div-14-head">caturdaśo+adhyāyaḥ/</head>
                    <l xml:id="Su.6.14.1">[Su.6.14.1] athāto bhedyarogapratiṣedhaṃ vyākhyāsyāmaḥ// </l>
                    <l xml:id="Su.6.14.2">[Su.6.14.2] yathovāca bhagavān dhanvantariḥ// </l>
                    <l xml:id="Su.6.14.3">[Su.6.14.3] svedayitvā bisagranthiṃ chidrāṇyasya nirāśayam&amp;/ pakvaṃ bhittvā tu śastreṇa sindhavenāvacūrṇayet// </l>
                    <l xml:id="Su.6.14.4">[Su.6.14.4] kāsīsamāgadhīpuṣpanepālyelāyutena tu/ tataḥ kṣaudraghṛtaṃ dattvā samyagbandhamathācaret// </l>
                    <l xml:id="Su.6.14.5">[Su.6.14.5] rocanākṣāratutthāni pippalyaḥ kṣaudrameva ca/ pratisāraṇamekaikaṃ bhinne lagaṇa iṣyate// </l>
                    <l xml:id="Su.6.14.6">[Su.6.14.6] mahatyapi ca yuñjīta kṣārāgnī vidhikovidaḥ/ svinnāṃ bhinnāṃ viniṣpīḍya bhiṣagañjananāmikām// </l>
                    <l xml:id="Su.6.14.7">[Su.6.14.7] śilailānatasindhūtthaiḥ sakṣaudraiḥ pratisārayet/ rasāñjanamadhubhyāṃ tu bhittvā vā śastrakarmavit// </l>
                    <l xml:id="Su.6.14.8">[Su.6.14.8] pratisāryāñjanairyuñjyāduṣṇairdīpaśikhodbhavaiḥ/ samyaksvinne kṛmigranthau bhinne syāt pratisāraṇam// </l>
                    <l xml:id="Su.6.14.9">[Su.6.14.9] triphalātutthakāsīsasaindhavaiśca rasakriyā&amp;/ bhittvopanāhaṃ kaphajaṃ pippalīmadhusaindhavaiḥ// </l>
                    <l xml:id="Su.6.14.10">[Su.6.14.10] lekhayenmaṇḍalāgreṇa samantāt pracchayedapi/ saṃsnehya patrabhaṅgaiśca svedayitvā yathāsukham// </l>
                    <l xml:id="Su.6.14.11">[Su.6.14.11] sarveṣveteṣu vihitaṃ vidhānaṃ snehapūrvakam/ saṃpakve prayato bhūtvā kurvīta vraṇaropaṇam// iti suśrutasaṃhitāyāmuttaratantrāntargate śālākyatantre bhedyarogapratiṣedho nāma caturdaśo+adhyāyaḥ//14// </l>
                </div>
                <div n="15" type="adhyāyaḥ" xml:id="suśrutasaṃhitā-body-div-6-div-15">
                    <head xml:id="suśrutasaṃhitā-body-div-6-div-15-head">pañcadaśo+adhyāyaḥ/</head>
                    <l xml:id="Su.6.15.1">[Su.6.15.1] athātaśchedyarogapratiṣedhaṃ vyākhyāsyāmaḥ// </l>
                    <l xml:id="Su.6.15.2">[Su.6.15.2] yathovāca bhagavān dhanvantariḥ// </l>
                    <l xml:id="Su.6.15.3">[Su.6.15.3] snigdhaṃ bhuktavato hyannamupaviṣṭasya yatnataḥ/ saṃroṣayettu nayanaṃ bhiṣak cūrṇaistu lāvaṇaiḥ// </l>
                    <l xml:id="Su.6.15.4">[Su.6.15.4] tataḥ saṃroṣitaṃ tūrṇaṃ susvinnaṃ paridhaṭṭitam/ arma yatra valījātaṃ tatraitallagayedbhiṣak// </l>
                    <l xml:id="Su.6.15.5">[Su.6.15.5] apāṅgaṃ prekṣamāṇasya baḍiśena samāhitaḥ/ mucuṇḍyā++ādāya medhāvī sūcīsūtreṇa vā punaḥ// </l>
                    <l xml:id="Su.6.15.6">[Su.6.15.6] na cotthāpayatā kṣipraṃ kāryamabhyunnataṃ&amp; tu tat/ &amp;śastrābādhabhayāccāsya vartmanī grāhayeddṛḍham// </l>
                    <l xml:id="Su.6.15.7">[Su.6.15.7] tataḥ praśithilībhūtaṃ tribhireva vilambitam/ ullikhanmaṇḍalāgreṇa tīkṣṇena pariśodhayet// </l>
                    <l xml:id="Su.6.15.8">[Su.6.15.8] vimuktaṃ sarvataścāpi kṛṣṇācchuklācca maṇḍalāt/ nītvā kanīnakopāntaṃ chindyānnātikanīnakam// </l>
                    <l xml:id="Su.6.15.9">[Su.6.15.9] caturbhāgasthite māṃse nākṣi vyāpattimṛcchati/ kanīnakavadhādasraṃ nāḍī vā+apyupajāyate// </l>
                    <l xml:id="Su.6.15.10">[Su.6.15.10] hīnacchedāt punarvṛddhiṃ śīgramevādhigacchati/ arma yajjālavadvyāpi tadapyunmārjya&amp; lambitam// </l>
                    <l xml:id="Su.6.15.11">[Su.6.15.11] chindyādvakreṇa śastreṇa vartmaśuklāntamāthitam/ pratisāraṇamakṣṇostu tataḥ kāryamanantaram// </l>
                    <l xml:id="Su.6.15.12">[Su.6.15.12] yāvanālasya cūrṇena trikaṭorlavaṇasya ca/ svedayitvā tataḥ paścādbadhnīyāt kuśalo bhiṣak// </l>
                    <l xml:id="Su.6.15.13">[Su.6.15.13] doṣartubalakālajñaḥ snehaṃ dattvā yathāhitam/ vraṇavat saṃvidhānaṃ tu tasya kuryādataḥ param// </l>
                    <l xml:id="Su.6.15.14">[Su.6.15.14] tryahānmuktvā karasvedaṃ dattvā śodhanamācaret/ karañjabījāmalakamadhukaiḥ sādhitaṃ payaḥ// </l>
                    <l xml:id="Su.6.15.15">[Su.6.15.15] hitamāścyotanaṃ śūle dvirahnaḥ kṣaudrasaṃyutam/ madhukotpalakiñjalkadūrvākalkaiśca mūrdhani// </l>
                    <l xml:id="Su.6.15.16">[Su.6.15.16] pralepaḥ saghṛtaḥ śītaḥ kṣīrapiṣṭaḥ praśasyate/ lekhyāñjanairapaharedarmaśeṣaṃ bhavedyadi// </l>
                    <l xml:id="Su.6.15.17">[Su.6.15.17] arma cālpaṃ dadhinibhaṃ nīlaṃ raktamathāpi vā/ dhūsaraṃ tanu yaccāpi śukravattadupācaret// </l>
                    <l xml:id="Su.6.15.18">[Su.6.15.18] carmābhaṃ bahulaṃ yattu snāyumāṃsaghanāvṛtam/ chedyameva tadarma syāt kṛṣṇamaṇḍalagaṃ ca yat// </l>
                    <l xml:id="Su.6.15.19">[Su.6.15.19] viśuddhavarṇamakliṣṭaṃ kriyāsvakṣi gataklamam/ chinne+armaṇi bhavet samyagyathāsvamanupadravam// </l>
                    <l xml:id="Su.6.15.20">[Su.6.15.20] sirājāle sirā yāstu kaṭhināstāśca buddhimān/ ullikhenmaṇḍalāgreṇa baḍiśenāvalambitāḥ// </l>
                    <l xml:id="Su.6.15.21">[Su.6.15.21] sirāsu piḍakā jātā yā na sidhyanti bheṣajaiḥ/ armavanmaṇḍalāgreṇa tāsāṃ chedanamiṣyate// </l>
                    <l xml:id="Su.6.15.22">[Su.6.15.22] rogayoścaitayoḥ kāryamarmoktaṃ pratisāraṇam/ vidhiścāpi yathādoṣaṃ lekhanadravyasaṃbhṛtaḥ// </l>
                    <l xml:id="Su.6.15.23">[Su.6.15.23] sandhau saṃsvedya śastreṇa varṇīkāṃ vicakṣaṇaḥ/ uttare ca tribhāge ca baḍiśenāvalambitām// </l>
                    <l xml:id="Su.6.15.24">[Su.6.15.24] chindyāttato+ardhamagre syādaśrunāḍī hyato+anyathā/ pratisāraṇamatrāpi saindhavakṣaudramiṣyate// </l>
                    <l xml:id="Su.6.15.25">[Su.6.15.25] lekhanīyāni cūrṇāni vyādhiśeṣasya bheṣajam/ śaṅkhaṃ samudraphenaṃ ca maṇḍūkīṃ ca samudrajām// </l>
                    <l xml:id="Su.6.15.26">[Su.6.15.26] sphaṭikaṃ kuruvindaṃ ca pravālāśmantakaṃ tathā/ &amp;vaidūryaṃ pulakaṃ muktāmayastāmrarajāṃsi ca// </l>
                    <l xml:id="Su.6.15.27">[Su.6.15.27] samabhāgāni saṃpiṣya sārdhaṃ srotoñjanena tu/ cūrṇāñjanaṃ kārayitvā bhājane bheṣaśṛṅgaje// </l>
                    <l xml:id="Su.6.15.28">[Su.6.15.28] saṃsthāpyobhayataḥ kālamañjayet satataṃ budhaḥ/ armāṇi piḍakāṃ hanyāt sirājālāni tena vai// </l>
                    <l xml:id="Su.6.15.29">[Su.6.15.29] arśastathā yacca nāmnā śuṣkārśo+arbudameva ca/ abhyantaraṃ vartmaśayā vidhānaṃ teṣu vakṣyate// </l>
                    <l xml:id="Su.6.15.30">[Su.6.15.30] vartmopasvedya nirbhujya sūcyotkṣipya prayatnataḥ/ maṇḍalāgreṇa tīkṣṇena mūle bhindyādbhiṣagvaraḥ// </l>
                    <l xml:id="Su.6.15.31">[Su.6.15.31] tataḥ saindhavakāsīsakṛṣṇābhiḥ pratisārayet/ sthite ca rudhire vartma dahet samyak śalākayā// </l>
                    <l xml:id="Su.6.15.32">[Su.6.15.32] kṣāreṇāvalikheccāpi vyādhiśeso bhavedyadi/ tīkṣṇairubhayatobhāgaistato doṣamadhikṣipet// </l>
                    <l xml:id="Su.6.15.33">[Su.6.15.33] vitarecca yathādoṣamabhiṣyandakriyāvidhim/ śastrakarmaṇyuparate māsaṃ ca syāt suyantritaḥ// iti suśrutasaṃhitāyāmuttaratantrāntargate śālākyatantre chedyarogapratiṣedho nāma pñcadaśo+adhyāyaḥ//15// </l>
                </div>
                <div n="16" type="adhyāyaḥ" xml:id="suśrutasaṃhitā-body-div-6-div-16">
                    <head xml:id="suśrutasaṃhitā-body-div-6-div-16-head">ṣoḍaśo+adhyāyaḥ/</head>
                    <l xml:id="Su.6.16.1">[Su.6.16.1] athātaḥ &amp;pakṣmakopapratiṣedhaṃ vyākhyāsyāmaḥ// </l>
                    <l xml:id="Su.6.16.2">[Su.6.16.2] yathovāca bhagavān dhanvantariḥ// </l>
                    <l xml:id="Su.6.16.3">[Su.6.16.3] yāpyastu yo vartmabhavo vikāraḥ pakṣmaprakopo+abhihitaḥ purastāt/ tatropaviṣṭasya narasya carma vartmopariṣṭādanutiryageva// </l>
                    <l xml:id="Su.6.16.4">[Su.6.16.4] bhruvoradhastāt parimucya bhāgau pakṣmāśritaṃ caikamato+avakṛntet/ kanīnakāpāṅgasamaṃ samantādyavākṛti snigdhatanornarasya// </l>
                    <l xml:id="Su.6.16.5">[Su.6.16.5] utkṛtya śastreṇa yavapramāṇaṃ bālena sīvyodbhiṣagapramattaḥ/ dattvā ca sarpirmadhunā+avaśeṣaṃ kuryādvidhānaṃ&amp; vihitaṃ vraṇe yat// </l>
                    <l xml:id="Su.6.16.6">[Su.6.16.6] lalāṭadeśe ca nibaddhapaṭṭaṃ&amp; prāksyūtamatrāpyaparaṃ ca baddhvā/ sthairyaṃ gate cāpyatha śastramārge bālān vimuñcet kuśalo+abhivīkṣya// </l>
                    <l xml:id="Su.6.16.7">[Su.6.16.7] evaṃ na cecchāmyati tasya vartma nirbhujya doṣopahatāṃ valiṃ ca/ tato+agninā vā pratisārayettāṃ kṣāreṇa vā samyagavekṣya dhīraḥ// </l>
                    <l xml:id="Su.6.16.8">[Su.6.16.8] chittvā samaṃ vā+apyupapakṣmamālāṃ samyaggṛhītvā baḍiśaistribhistu/ pathyāphalena pratisārayettu ghṛṣṭena vā tauvarakeṇa samyak// </l>
                    <l xml:id="Su.6.16.9">[Su.6.16.9] catvāra ete vidhayo vihantuṃ pakṣmoparodhaṃ pṛthageva śastāḥ/ virecanāścyotanadhūmanasyalepāñjanasneharasakriyāśca// iti suśrutasaṃhitāyāmuttaratantrāntargate śālākyatantre pakṣmagatarogapratiṣedho nāma ṣoḍaśo+adhyāyaḥ//16// </l>
                </div>
                <div n="17" type="adhyāyaḥ" xml:id="suśrutasaṃhitā-body-div-6-div-17">
                    <head xml:id="suśrutasaṃhitā-body-div-6-div-17-head">saptadaśo+adhyāyaḥ/</head>
                    <l xml:id="Su.6.17.1">[Su.6.17.1] athāto dṛṣṭigatarogapratiṣedhaṃ vyākhyāsyāmaḥ// </l>
                    <l xml:id="Su.6.17.2">[Su.6.17.2] yathovāca bhagavān dhanvantariḥ// </l>
                    <l xml:id="Su.6.17.3">[Su.6.17.3] trayaḥ sādhyāstrayo+asādhyā yāpyāḥ ṣaṭ ca bhavanti hi/ tatraikasya pratīkāraḥ kīrtito dhūmadarśinaḥ// </l>
                    <l xml:id="Su.6.17.4">[Su.6.17.4] dṛṣṭau pittavidagdhāyāṃ vidagdhāyāṃ kaphena ca/ pittaśleṣmaharaṃ kuryādvidhiṃ śastrakṣatādṛte// </l>
                    <l xml:id="Su.6.17.5">[Su.6.17.5] nasyasekāñjanālepapuṭapākaiḥ satarpaṇaiḥ/ ādye tu traiphalaṃ peyaṃ sarpistraivṛtamuttare// </l>
                    <l xml:id="Su.6.17.6">[Su.6.17.6] tailvakaṃ cobhayoḥ pathyaṃ kevalaṃ jīrṇameva vā/ gairikaṃ saindhavaṃ kṛṣṇā godantasya maṣī tathā// </l>
                    <l xml:id="Su.6.17.7">[Su.6.17.7] gomāṃsaṃ maricaṃ bījaṃ śirīṣasya manaḥśilā/ vṛntaṃ kapitthānmadhunā svayaṅguptāphalāni ca// </l>
                    <l xml:id="Su.6.17.8">[Su.6.17.8] catvāra ete yogāḥ syurubhayorañjane hitāḥ/ kubjakāśokaśālāmrapriyaṅgunalinotpalaiḥ// </l>
                    <l xml:id="Su.6.17.9">[Su.6.17.9] puṣpairhareṇukṛṣṇāhvāpathyāmalakasaṃyutaiḥ/ sarpirmadhuyutaiścūrṇairveṇunāḍyāmavasthitaiḥ// </l>
                    <l xml:id="Su.6.17.10">[Su.6.17.10] añjayed dvādapi bhiṣak pittaśleṣmavibhāvitau/ āmrajambūdbhavaṃ puṣpaṃ tadrasena hareṇukām// </l>
                    <l xml:id="Su.6.17.11">[Su.6.17.11] piṣṭvā kṣaudrājyasaṃyuktaṃ prayojyamathavā+añjanam/ nalinotpalakiñjalkagairikairgośakṛdrasaiḥ// </l>
                    <l xml:id="Su.6.17.12">[Su.6.17.12] guḍikāñjanametadvā dinarātryandhayorhitam/ rasāñjanarasakṣaudratālīśasvarṇagairikam// </l>
                    <l xml:id="Su.6.17.13">[Su.6.17.13] gośakṛdrasasaṃyuktaṃ pittopahatadṛṣṭaye/ śītaṃ sauvīrakaṃ vā+api piṣṭvā+atha rasabhāvitam// </l>
                    <l xml:id="Su.6.17.14">[Su.6.17.14] kūrmapittena matimān bhāvayedrauhitena vā/ cūrṇāñjanamidaṃ nityaṃ prayojyaṃ pittaśāntaye// </l>
                    <l xml:id="Su.6.17.15">[Su.6.17.15] kāśmarīpuṣpamadhukadārvīrodhrarasāñjanaiḥ/ sakṣaudramañjanaṃ tadvaddhitamatrāmaye sadā// </l>
                    <l xml:id="Su.6.17.16">[Su.6.17.16] srotojaṃ saindhavaṃ reṇukāṃ cāpi peṣayet/ ajāmūtreṇa tā vartyaḥ kṣaṇadāndhyāñjane hitāḥ// </l>
                    <l xml:id="Su.6.17.17">[Su.6.17.17] kālānusārivāṃ kṛṣṇāṃ nāgaraṃ madhukaṃ tathā/ tālīśapatraṃ kṣaṇade gāṅgeyaṃ ca yakṛdrase// </l>
                    <l xml:id="Su.6.17.18">[Su.6.17.18] kṛtāstā vartayaḥ piṣṭāśchāyāśuṣkāḥ sukhāvahāḥ/ manaḥśilābhayāvyoṣabalākālānusārivāḥ// </l>
                    <l xml:id="Su.6.17.19">[Su.6.17.19] saphenā vartayaḥ piṣṭāśchāgakṣīrasamanvitāḥ/ gomūtrapittamadirāyakṛddhātrīrase pacet// </l>
                    <l xml:id="Su.6.17.20">[Su.6.17.20] kṣudrāñjanaṃ rasenānyadyakdtastraiphale+api vā/ gomūtrājyārṇavamalapippalīkṣaudrakaṭphalaiḥ// </l>
                    <l xml:id="Su.6.17.21">[Su.6.17.21] saindhavopahitaṃ yuñjyānnihitaṃ veṇugahvare&amp;/ medo yakṛdghṛtaṃ cājaṃ pippalyaḥ saidhavaṃ madhu// </l>
                    <l xml:id="Su.6.17.22">[Su.6.17.22] rasamāmalakāccāpi pakvaṃ samyaṅnidhāpayet/ kośe khadiranirmāṇe tadvat kṣudrāñjanaṃ hitam// </l>
                    <l xml:id="Su.6.17.23">[Su.6.17.23] hareṇumagadhājāsthimajjailāyakṛdanvitam/ yakṛdrasenāñjanaṃ vā śleṣmopahatadṛṣṭaye// </l>
                    <l xml:id="Su.6.17.24">[Su.6.17.24] vipācya godhāyakṛdardhapāṭitaṃ supūritaṃ māgadhikābhiragninā/ niṣevitaṃ tadyakṛdañjanena nihanti naktāndhyamasaṃśayaṃ khalu// </l>
                    <l xml:id="Su.6.17.25">[Su.6.17.25] tathā yakṛcchāgabhavaṃ hutāśane vipācya samyaṅmagadhāsamanvitam/ prayojitaṃ pūrvavadāśvasaṃśayaṃ jayet kṣapāndhyaṃ sakdṛañjanānnṛṇām// </l>
                    <l xml:id="Su.6.17.26">[Su.6.17.26] plīhā yakṛccāpyupabhākṣite&amp; ubhe prakalpya śūlye ghṛtatailasaṃyute/ te sārṣapasnehasamāyute+añjanaṃ naktāndhyamāśveva hataḥ prayojite// </l>
                    <l xml:id="Su.6.17.27">[Su.6.17.27] nadījaśimbītrikaṭūnyathāñjanaṃ manaḥśilā dve ca niśe yakṛd(śakṛd)gavām/ sacandaneyaṃ guṭikā+athavā+añjanaṃ praśasyate vai divaseṣvapaśyatām// </l>
                    <l xml:id="Su.6.17.28">[Su.6.17.28] bhavanti yāpyāḥ khalu ye ṣaḍāmayā haredasṛkteṣu sirāvimokṣaṇaiḥ/ virecayeccāpi purāṇasarpiṣā virecanāṅgopahitena sarvadā// </l>
                    <l xml:id="Su.6.17.29">[Su.6.17.29] payovimiśraṃ pavanodbhave hitaṃ vadanti pañcāṅgulatailameva tu/ bhavedghṛtaṃ traiphalameva śodhanaṃ viśeṣataḥ śoṇitapittarogayoḥ// </l>
                    <l xml:id="Su.6.17.30">[Su.6.17.30] trivṛdvirekaḥ kaphaje praśasyate tridoṣaje tailamuśanti tatkṛtam/ purāṇasarpistimireṣu sarvaśo hitaṃ bhavedāyasabhājanasthitam// </l>
                    <l xml:id="Su.6.17.31">[Su.6.17.31] hitaṃ ca vidyāttriphalāghṛtaṃ sadā kṛtaṃ ca yanmeṣaviṣāṇanāmabhiḥ/ sadā+avalihyāttriphalāṃ sucūrṇitāṃ ghṛtapragāḍhāṃ timire+atha pittaje// </l>
                    <l xml:id="Su.6.17.32">[Su.6.17.32] samīraje tailayutāṃ kaphātmake madhupragāḍhāṃ vidadhīta yuktitaḥ/ gavāṃ śakṛtkvāthavipakvamuttamaṃ hitaṃ tu tailaṃ timireṣu nāvanam// </l>
                    <l xml:id="Su.6.17.33">[Su.6.17.33] hitaṃ ghṛtaṃ kevala eva paittike hyajāvikaṃ yanmadhurairvipācitam/ tailaṃ sthirādau madhure ca yadgaṇe tathā+aṇutailaṃ pavanāsṛgutthayoḥ// </l>
                    <l xml:id="Su.6.17.34">[Su.6.17.34] sahāśvagandhātibalāvarīśṛtaṃ hitaṃ ca nasye trivṛtaṃ yadīritam/ jalodbhavānūpajamāṃsasṃskṛtādghṛtaṃ vidheyaṃ payaso yadutthitam// </l>
                    <l xml:id="Su.6.17.35">[Su.6.17.35] sasaindhavaḥ kravyabhugeṇamāṃsayorhitaḥ sasarpiḥ samadhuḥ puṭāhvayaḥ/ vasā+atha gṛdhroragatāmracūḍajā sadā praśastā madhukānvitā+añjane// </l>
                    <l xml:id="Su.6.17.36">[Su.6.17.36] pratyañjanaṃ srotasi yatsamutthitaṃ kramādrasakṣīraghṛteṣu bhāvitam/ sthitaṃ daśāhatrayametadañjanaṃ kṛṣṇoragāsye kuśasaṃpraveṣṭite// </l>
                    <l xml:id="Su.6.17.37">[Su.6.17.37] tanmālatīkorakasaindhavāyutaṃ sadā+añjanaṃ syāttimire+atha rāgiṇi/ subhāvitaṃ vā payasā dinatrayaṃ kācāpahaṃ śāstravidaḥ pracakṣate// </l>
                    <l xml:id="Su.6.17.38">[Su.6.17.38] havirhitaṃ kṣīrabhavaṃ tu paittike vadanti nasye madhurauṣadhaiḥ kṛtam/ tattarpaṇe caiva hitaṃ prayojitaṃ sajāṅgalasteṣu ca yaḥ puṭāhvayaḥ// </l>
                    <l xml:id="Su.6.17.39">[Su.6.17.39] rasāñjanakṣaudrasitāmanaḥśilāḥ kṣudrāñjanaṃ tanmadhukena saṃyutam/ samāñjanaṃ vā kanakākarodbhavaṃ sucūrṇitaṃ śreṣṭhamuśanti tadvidaḥ// </l>
                    <l xml:id="Su.6.17.40">[Su.6.17.40] bhilloṭagandhodakasekasecitaṃ pratyañjane cātra hitaṃ tu tutthakam/ sameṣaśṛṅgāñjanabhāgasaṃmitaṃ jalodbhavaṃ kācamalaṃ vyapohati// </l>
                    <l xml:id="Su.6.17.41">[Su.6.17.41] palāśarohītamadhūkajā rasāḥ kṣaudreṇa yuktā madirāgramiśritāḥ&amp;/ uśīralodhratriphalāpriyaṅgubhiḥ pacettu nasyaṃ kapharogaśāntaye// </l>
                    <l xml:id="Su.6.17.42">[Su.6.17.42] viḍaṅgapāṭhākiṇihīṅgudītvacaḥ prayojayeddhūmadhuśīrasaṃyutāḥ/ vanaspatikvāthavipācitaṃ ghṛtaṃ hitaṃ haridrānalade ca tarpaṇam// </l>
                    <l xml:id="Su.6.17.43">[Su.6.17.43] samāgadho mākṣikasaindhavāḍhyaḥ sajāṅgalaḥ syāt puṭapāka eva ca/ manaḥśilātryūṣaṇaśaṅkhamākṣikaiḥ sasindhukāsīsarasāñjanaiḥ kriyāḥ// </l>
                    <l xml:id="Su.6.17.44">[Su.6.17.44] hite ca kāsīsarasāñjane tathā vadanti pathye guḍanāgarairyute/ yadañjanaṃ vā bahuśo niṣecitaṃ samūtravarge triphalodake śṛte// </l>
                    <l xml:id="Su.6.17.45">[Su.6.17.45] niśācarāsthisthitametadañjanaṃ kṣipecca māsaṃ salile+asthire punaḥ/ meṣasya puṣpairmadhukena saṃyutaṃ tadañjanaṃ sarvakṛte prayojayet// </l>
                    <l xml:id="Su.6.17.46">[Su.6.17.46] kriyāśca sarvāḥ kṣatajodbhave hitaḥ kramaḥ parimlāyini cāpi pittahṛt/ kramo hitaḥ syandaharaḥ prayojitaḥ samīkṣya doṣeṣu&amp; yathāsvameva ca// </l>
                    <l xml:id="Su.6.17.47">[Su.6.17.47] doṣodaye naiva ca viplutiṃgate dravyāṇi nasyādiṣu yojayedbudhaḥ/ punaśca kalpe+añjanavistaraḥ śubhaḥ pravakṣyate+anyastamapīha yojayet// </l>
                    <l xml:id="Su.6.17.48">[Su.6.17.48] ghṛtaṃ purāṇaṃ triphalāṃ śatāvarīṃ paṭolamudgāmalakaṃ yavānapi/ niṣevamāṇasya narasya yatnato bhayaṃ sughorarāttimirānna vidyate// </l>
                    <l xml:id="Su.6.17.49">[Su.6.17.49] śatāvarīpāyasa eva kevalastathā kṛto vā++āmalakeṣu pāyasaḥ/ prabhūtasarpistriphalodakottaro yavaudano vā timiraṃ vyapohati// </l>
                    <l xml:id="Su.6.17.50">[Su.6.17.50] jīvantiśākaṃ suniṣaṇṇakaṃ ca sataṇḍulīyaṃ varavāstukaṃ ca/ cillī tathā mūlakapotikā ca dṛṣṭerhitaṃ śākunajāṅgalaṃ ca// </l>
                    <l xml:id="Su.6.17.51">[Su.6.17.51] paṭolakarkoṭakakāravellavārtākutarkārikarīrajāni/ śākāni śigrvārtagalāni caiva hitāni dṛṣṭerghṛtasādhitāni// </l>
                    <l xml:id="Su.6.17.52">[Su.6.17.52] vivarjayetsirāmokṣaṃ timire rāgamāgate/ yantreṇotpīḍito doṣo nihanyādāśu darśanam// </l>
                    <l xml:id="Su.6.17.53">[Su.6.17.53] arāgi timiraṃ sādhyamādyaṃ paṭalamāśritam/ kṛcchraṃ dvitīye rāgi syāttṛtīye yāpyamucyate// </l>
                    <l xml:id="Su.6.17.54">[Su.6.17.54] rāgaprāpteṣvapi hitāstimireṣu tathā kriyāḥ/ yāpanārthaṃ yathoddiṣṭāḥ sevyāścāpi jalaukasaḥ// </l>
                    <l xml:id="Su.6.17.55">[Su.6.17.55] ślaiṣmike liṅganāśe tu karma vakṣyāmi siddhaye/ na cedardhendugharmāmbubindumuktākṛtiḥ sthiraḥ// </l>
                    <l xml:id="Su.6.17.56">[Su.6.17.56] viṣamo vā tanurmadhye rājimān vā bahuprabhaḥ/ dṛṣṭistho lakṣyate doṣaḥ sarujo vā salohitaḥ// </l>
                    <l xml:id="Su.6.17.57">[Su.6.17.57] snigdhasvinnasya tasyātha kāle nātyuṣṇaśītale/ yantritasyopaviṣṭasya svāṃ nāsāṃ paśyataḥ samam// </l>
                    <l xml:id="Su.6.17.58">[Su.6.17.58] matimān śuklabhāgau dvau kṛṣṇānmuktvā hyapāṅgataḥ/ unmīlya nayane samyak sirājālavivarjite// </l>
                    <l xml:id="Su.6.17.59">[Su.6.17.59] nādho nordhvaṃ na pārśvābhyāṃ chidre daivakṛte tataḥ/ śalākayā prayatnena viśvastaṃ yavavakrayā// </l>
                    <l xml:id="Su.6.17.60">[Su.6.17.60] madhyapradeśinyaṅguṣṭhasthirahastagṛhītayā/ dakṣiṇena bhiṣak savyaṃ vidhyet savyena cetarat// </l>
                    <l xml:id="Su.6.17.61">[Su.6.17.61] vāribindvāgamaḥ samyag bhavecchabdestathā vyadhe/ saṃsicya viddhamātraṃ tu yoṣitstanyena kovidaḥ// </l>
                    <l xml:id="Su.6.17.62">[Su.6.17.62] sthire doṣe cale vā+api svedayedakṣi bāhyataḥ/ samyak śalākāṃ saṃsthāpya bhaṅgairanilanāśanaiḥ// </l>
                    <l xml:id="Su.6.17.63">[Su.6.17.63] śalākāgreṇa tu tato nirlikheddṛṣṭimaṇḍalam/ vidhyato yo+anyapārśve+akṣṇastaṃ ruddhvā nāsikāpuṭam// </l>
                    <l xml:id="Su.6.17.64">[Su.6.17.64] ucchiṅghanena hartavyo dṛṣṭimaṇḍalagaḥ kaphaḥ/ nirabhra iva gharmāṃśuryadā dṛṣṭiḥ prakāśate// </l>
                    <l xml:id="Su.6.17.65">[Su.6.17.65] tadā+asau likhitā samyag jñeyā yā cāpi nirvyathā/ (evaṃ tvaśakye nirhartuṃ doṣe pratyāgate+api vā// </l>
                    <l xml:id="Su.6.17.66">[Su.6.17.66] snehādyairupapannasya vyadho bhūyo vidhīyate/) tato dṛṣṭeṣu rūpeṣu śalākāmāharecchanaiḥ// </l>
                    <l xml:id="Su.6.17.67">[Su.6.17.67] ghṛtenābhyajya nayanaṃ vastrapaṭṭena veṣṭayet/ tato gṛhe nirābādhe śayītottāna eva ca// </l>
                    <l xml:id="Su.6.17.68">[Su.6.17.68] udgārakāsakṣavathuṣṭhīvanotkampanāni&amp; ca/ tatkālaṃ nācaredūrdhvaṃ yantraṇā snehapītavat// </l>
                    <l xml:id="Su.6.17.69">[Su.6.17.69] tryahāt tryahācca dhāveta kaṣāyairanilāpahaiḥ/ vāyorbhayāt tryahādūrdhvaṃ svedayedakṣi pūrvavat// </l>
                    <l xml:id="Su.6.17.70">[Su.6.17.70] daśāhamevaṃ saṃyamya hitaṃ dṛṣṭiprasādanam/ paścātkarma ca seveta laghvannaṃ cāpi mātrayā// </l>
                    <l xml:id="Su.6.17.71">[Su.6.17.71] sirāvyadhavidhau pūrvaṃ narā ye ṛca vivarjitāḥ/ na teṣāṃ nīlikāṃ vidhyedanyatrābhihitādbhiṣak// </l>
                    <l xml:id="Su.6.17.72">[Su.6.17.72] pūryate śoṇitenākṣi sirāvedhādvisarpatā/ tatra strīstanyayaṣṭyāhvapakvaṃ seke hitaṃ ghṛtam// </l>
                    <l xml:id="Su.6.17.73">[Su.6.17.73] apāṅgāsannaviddhe tu śophaśūlāśruraktatāḥ/ tatropanāhaṃ bhrūmadhye kuryāccoṣṇājyasecanam// </l>
                    <l xml:id="Su.6.17.74">[Su.6.17.74] vyadhenāsannakṛṣṇena rāgaḥ kṛṣṇaṃ ca pīḍyate/ tatrādhaḥśodhanaṃ sekaḥ sarpiṣā raktamokṣaṇam// </l>
                    <l xml:id="Su.6.17.75">[Su.6.17.75] athāpyupari viddhe tu kaṣṭā ruk saṃpravartate/ tatra koṣṇena haviṣā pariṣekaḥ praśasyate// </l>
                    <l xml:id="Su.6.17.76">[Su.6.17.76] śūlāśrurāgāstvatyarthamadhovedhena&amp; picchilaḥ/ śalākāmanu cāsrāvastatra&amp; pūrvacikitsitam// </l>
                    <l xml:id="Su.6.17.77">[Su.6.17.77] rāgāśruvedanāstambhaharṣāścātivighaṭṭite/ snehasvedau hitau tatra hitaṃ cāpyanuvāsanam// </l>
                    <l xml:id="Su.6.17.78">[Su.6.17.78] doṣastvadho+apakṛṣṭo+api taruṇaḥ punarūrdhvagaḥ/ kuryācchuklāruṇaṃ netraṃ tīvraruṅnaṣṭadarśanam// </l>
                    <l xml:id="Su.6.17.79">[Su.6.17.79] madhuraistatra siddhena ghṛtenākṣṇaḥ prasecanam/ śirobastiṃ ca tenaiva dadyānmāṃsaiśca bhojanam// </l>
                    <l xml:id="Su.6.17.80">[Su.6.17.80] doṣastu saṃjātabalo ghanaḥ saṃpūrṇamaṇḍalaḥ/ prāpya naśyecchalākāgraṃ tanvabhramiva mārutam// </l>
                    <l xml:id="Su.6.17.81">[Su.6.17.81] mūrdhābhighātavyāyāmavyavāyavamimūrcchanaiḥ/ doṣaḥ pratyeti kopācca &amp;viddho+atitaruṇaśca yaḥ// </l>
                    <l xml:id="Su.6.17.82">[Su.6.17.82] śalākā karkaśā śūlaṃ kharā doṣapariplutim/ vraṇaṃ viśālaṃ sthūlāgrā tīkṣṇā hiṃsyādanekadhā// </l>
                    <l xml:id="Su.6.17.83">[Su.6.17.83] jalāsrāvaṃ tu viṣamā kriyāsaṅgamathāsthirā/ karoti varjitā doṣaistasmādebhirhitā bhavet// </l>
                    <l xml:id="Su.6.17.84">[Su.6.17.84] aṣṭāṅgulāyatā madhye sūtreṇa pariveṣṭitā/ aṅguṣṭhaparvasamitā vaktrayormukulākṛtiḥ// </l>
                    <l xml:id="Su.6.17.85">[Su.6.17.85] tāmrāyasī śātakumbhī śalākā syādaninditā/ rāgaḥ śopho+arbudaṃ coṣo budbudaṃ śūkarākṣitā// </l>
                    <l xml:id="Su.6.17.86">[Su.6.17.86] adhimanthādayaścānye rogāḥ syurvyadhadoṣajāḥ/ ahitācārato vā+api yathāsvaṃ tānupācaret// </l>
                    <l xml:id="Su.6.17.87">[Su.6.17.87] rujāyāmakṣirāge vā yogān bhūyo nibodha me/ gairikaṃ sārivā dūrvā yavapiṣṭaṃ ghṛtaṃ payaḥ// </l>
                    <l xml:id="Su.6.17.88">[Su.6.17.88] &amp;sukhālepaḥ prayojyo+ayaṃ vedanārāgaśāntaye/ mṛdubhṛṣṭaistilairvā+api siddhārthakasamāyutaiḥ// </l>
                    <l xml:id="Su.6.17.89">[Su.6.17.89] mātuluṅgarasopetaiḥ &amp;sukhālepastadarthakṛt/ payasyāsārivāpatramañjiṣṭhāmadhukairapi// </l>
                    <l xml:id="Su.6.17.90">[Su.6.17.90] ajākṣīrānvitairlepaḥ sukhoṣṇaḥ pathya ucyate/ dārupadmakaśuṇṭhībhirevameva kṛto+api vā// </l>
                    <l xml:id="Su.6.17.91">[Su.6.17.91] drākṣāmadhukakuṣṭhairvā tadvat saidhavasaṃyutaiḥ/ rodhrasaindhavamṛdvīkāmadhukairvā+apyajāpayaḥ// </l>
                    <l xml:id="Su.6.17.92">[Su.6.17.92] śṛtaṃ seke prayoktavyaṃ rujārāganivāraṇam/ madhukotpalakuṣṭhairvā drākṣālākṣāsitāyutaiḥ/ sasaindhavaiḥ śṛtaṃ kṣīraṃ rujārāganibarhaṇam// </l>
                    <l xml:id="Su.6.17.93">[Su.6.17.93] śatāvarīpṛthakparṇīmustāmalakapadmakaiḥ&amp;/ sājakṣīraiḥ śṛtaṃ sarpirdāhaśūlanibarhaṇam// </l>
                    <l xml:id="Su.6.17.94">[Su.6.17.94] vātaghnasiddhe payasi siddhaṃ sarpiścaturguṇe/ kākolyādipratīvāpaṃ tadyuñjyāt sarvakarmasu// </l>
                    <l xml:id="Su.6.17.95">[Su.6.17.95] śāmyatyevaṃ na cecchūlaṃ snigdhasvinnasya mokṣayet/ tataḥ sirāṃ dahedvā+api matimān kīrtitaṃ yathā// </l>
                    <l xml:id="Su.6.17.96">[Su.6.17.96] dṛṣṭerataḥ prasādārthamañjane śṛṇu me śubhe/ meṣaśṛṅgasya puṣpāṇi śirīṣadhavayorapi// </l>
                    <l xml:id="Su.6.17.97">[Su.6.17.97] sumanāyāśca &amp;puṣpāṇi muktā vaidūryameva ca/ ajākṣīreṇa saṃpiṣya tāmre saptāhamāvapet// </l>
                    <l xml:id="Su.6.17.98">[Su.6.17.98] pravidhāya ca tadvartīryojayeccāñjane bhiṣak/ srotojaṃ vidrumaṃ phenaṃ sāgarasya manaḥśilām// </l>
                    <l xml:id="Su.6.17.99">[Su.6.17.99] maricāni ca tadvartīḥ kārayeccāpi pūrvavat/ dṛṣṭisthairyārthametattu vidadhyādañjane hitam// </l>
                    <l xml:id="Su.6.17.100">[Su.6.17.100] bhūyo vakṣyāmi mukhyāni vistareṇāñjanāni ca/ kalpe nānāprakārāṇi tānyapīha prayojayet// iti suśrutasaṃhitāyāmuttaratantrāntargate śālākyatantre dṛṣṭigatarogavijñānīyo nāma saptadaśo+adhyāyaḥ//17// </l>
                </div>
                <div n="18" type="adhyāyaḥ" xml:id="suśrutasaṃhitā-body-div-6-div-18">
                    <head xml:id="suśrutasaṃhitā-body-div-6-div-18-head">aṣṭādaśo+adhyāyaḥ/</head>
                    <l xml:id="Su.6.18.1">[Su.6.18.1] athātaḥ kriyākalpaṃ vyākhyāsyāmaḥ// </l>
                    <l xml:id="Su.6.18.2">[Su.6.18.2] yathovāca bhagavān dhanvantariḥ// </l>
                    <l xml:id="Su.6.18.3">[Su.6.18.3] sarvaśāstrārthatattvajñastapodṛṣṭirudāradhīḥ&amp;/ vaiśvāmitraṃ śaśāsātha śiṣyaṃ kāśipatirmuniḥ// </l>
                    <l xml:id="Su.6.18.4">[Su.6.18.4] tarpaṇaṃ puṭapākaśca seka āścyotanāñjane/ tatra tatropadiṣṭāni teṣāṃ vyāsaṃ nibodha me// </l>
                    <l xml:id="Su.6.18.5">[Su.6.18.5] saṃśuddhadehaśiraso jīrṇānnasya śubhe dine/ pūrvāhṇe vā+aparāhṇe vā kāryamakṣṇostu tarpaṇam// </l>
                    <l xml:id="Su.6.18.6">[Su.6.18.6] vātātaparajohīne veśmanyuttānaśāyinaḥ/ ādhārau māṣacūrṇena klinnena parimaṇḍalau// </l>
                    <l xml:id="Su.6.18.7">[Su.6.18.7] samau dṛḍhāvasaṃbādhau kartavyau netrakośayoḥ/ pūrayedghṛtamaṇḍasya vilīnasya sukhodake// </l>
                    <l xml:id="Su.6.18.8">[Su.6.18.8] āpakṣmāgrāttataḥ sthāpyaṃ pañca tadvākśatāni tu/ svasthe kaphe ṣaṭ pitte+aṣṭau daśa vāte taduttamam// </l>
                    <l xml:id="Su.6.18.9">[Su.6.18.9] rogasthānaviśeṣeṇa kecit kālaṃ pracakṣate/ yathākramopadiṣṭeṣu trīṇyekaṃ pañca sapta ca// </l>
                    <l xml:id="Su.6.18.10">[Su.6.18.10] daśa dṛṣṭyāmathāṣṭau ca vākśatāni vibhāvayet/ tataścāpāṅgataḥ snehaṃ srāvayitvā+akṣi śodhayet// </l>
                    <l xml:id="Su.6.18.11">[Su.6.18.11] svinnena yavapiṣṭena snehavīryeritaṃ tataḥ/ yathāsvaṃ dhūmapānena kaphamasya viśodhayet// </l>
                    <l xml:id="Su.6.18.12">[Su.6.18.12] ekāhaṃ vā tryahaṃ vā+api pañcāhaṃ ceṣyate param/ tarpaṇe tṛptiliṅgāni netrasyemāni lakṣayet// </l>
                    <l xml:id="Su.6.18.13">[Su.6.18.13] sukhasvapnāvabodhatvaṃ vaiśadyaṃ varṇapāṭavam/ nirvṛtirvyādhividhvaṃsaḥ kriyālāghavameva ca// </l>
                    <l xml:id="Su.6.18.14">[Su.6.18.14] gurvāvilamatisnigdhamaśrukaṇḍūpadehavat/ jñeyaṃ doṣasamutkliṣṭaṃ netramatyarthatarpitam// </l>
                    <l xml:id="Su.6.18.15">[Su.6.18.15] rūkṣamāvilamasrāḍhyamasahaṃ rūpadarśane/ vyādhivṛddhiśca tajjñeyaṃ hīnatarpitamakṣi ca// </l>
                    <l xml:id="Su.6.18.16">[Su.6.18.16] ajayordoṣabāhulyāt prayateta cikitsite/ dhūmanasyāñjanaiḥ sekai rūkṣaiḥ snigdhaiśca yogavit// </l>
                    <l xml:id="Su.6.18.17">[Su.6.18.17] tāmyatyativiśuṣkaṃ yadrūkṣaṃ yaccātidāruṇam/ śīrṇapakṣmāvilaṃ jihmaṃ rogakliṣṭaṃ ca yadbhṛśam// </l>
                    <l xml:id="Su.6.18.18">[Su.6.18.18] tadakṣi tarpaṇādeva labhetorjāmasaṃśayam/ durdinātyuṣṇaśīteṣu cintāyāsabhrameṣu ca// </l>
                    <l xml:id="Su.6.18.19">[Su.6.18.19] aśāntopadrave cākṣiṇa tarpaṇaṃ na praśasyate/ puṭapākastathaiteṣu nasyaṃ yeṣu ca garhitam// </l>
                    <l xml:id="Su.6.18.20">[Su.6.18.20] tarpaṇārhā na ye proktāḥ snehapānākṣamāśca ye/ tataḥ praśāntadoṣeṣu puṭapākakṣameṣu ca// </l>
                    <l xml:id="Su.6.18.21">[Su.6.18.21] puṭapākaḥ prayoktavyo netreṣu bhiṣajā bhavet/ snehano lekhanīyaśca ropaṇīyaśca sa tridhā// </l>
                    <l xml:id="Su.6.18.22">[Su.6.18.22] hitaḥ snigdho+atirūkṣasya snigdhasyāpi ca lekhanaḥ/ dṛṣṭerbalārthamaparaḥ pittāsṛgvraṇavātanut// </l>
                    <l xml:id="Su.6.18.23">[Su.6.18.23] snehamāṃsavasāmajjamedaḥsvādvauṣadhaiḥ kṛtaḥ/ snehataḥ puṭapākastu dhāryo dve vākśate tu saḥ// </l>
                    <l xml:id="Su.6.18.24">[Su.6.18.24] jāṅgalānāṃ yakṛnmāṃsairlekhanadravyasaṃbhṛtaiḥ/ kṛṣṇaloharajastāmraśaṅkhavidrumasindhujaiḥ// </l>
                    <l xml:id="Su.6.18.25">[Su.6.18.25] samudraphenakāsīsasrotojadadhimastubhiḥ/ lehano vākśataṃ tasya paraṃ dhāraṇamucyate// </l>
                    <l xml:id="Su.6.18.26">[Su.6.18.26] stanyajāṅgalamadhvājyatiktadravyavipācitaḥ/ lekhanāttriguṇaṃ dhāryaḥ puṭapākastu ropaṇaḥ// </l>
                    <l xml:id="Su.6.18.27">[Su.6.18.27] vitarettarpaṇoktaṃ tu dhūmaṃ hitvā tu ropaṇam/ snehasvedau dvayoḥ kāryau kāryo naiva ca ropaṇe// </l>
                    <l xml:id="Su.6.18.28">[Su.6.18.28] ekāhaṃ vā dvyahaṃ vā+api tryahaṃ vā+apyavacāraṇam/ yantraṇā tu kriyākālāddviguṇaṃ kālamiṣyate// </l>
                    <l xml:id="Su.6.18.29">[Su.6.18.29] tejāṃsyanilamākāśamādarśaṃ bhāsvarāṇi ca/ nekṣeta tarpite netre puṭapākakṛte tathā// </l>
                    <l xml:id="Su.6.18.30">[Su.6.18.30] mithyopacārādanayoryo vyādhirupajāyate/ añjanāścyotanasvedairyathāsvaṃ tamupācaret// </l>
                    <l xml:id="Su.6.18.31">[Su.6.18.31] prasannavarṇaṃ viśadaṃ vātātapasahaṃ laghu/ sukhasvapnāvabodhyakṣi puṭapākaguṇānvitam// </l>
                    <l xml:id="Su.6.18.32">[Su.6.18.32] atiyogādrujaḥ śophaḥ piḍakāstimirodgamaḥ/ pāko+aśru harṣaṇaṃ cāpi hīne doṣodgamastathā// </l>
                    <l xml:id="Su.6.18.33">[Su.6.18.33] ata ūrdhvaṃ pravakṣyāmi puṭapākaprasādhanam/ dvau bilvamātrau ślakṣṇasya piṇḍau māṃsasya peṣitau// </l>
                    <l xml:id="Su.6.18.34">[Su.6.18.34] dravyāṇāṃ bilvamātraṃ tu dravāṇāṃ kuḍavo mataḥ/ tadaikadhyaṃ samāloḍya patraiḥ supariveṣṭitam// </l>
                    <l xml:id="Su.6.18.35">[Su.6.18.35] (&amp;kāśmarīkumudairaṇḍapadminīkadalībhavaiḥ/) mṛdāvaliptamaṅgāraiḥ khādirairavakūlayet// </l>
                    <l xml:id="Su.6.18.36">[Su.6.18.36] katakāśmantakairaṇḍapāṭalāvṛṣabādaraiḥ/ sakṣīradrumakāṣṭhairvā gomayairvā+api yuktitaḥ// </l>
                    <l xml:id="Su.6.18.37">[Su.6.18.37] svinnamuddhṛtya niṣpīḍya rasamādāya taṃ nṛṇām/ tarpaṇoktena vidhinā yathāvadavacārayet// </l>
                    <l xml:id="Su.6.18.38">[Su.6.18.38] kanīnake niṣecyaḥ syānnityamuttānaśāyinaḥ/ rakte pitte ca tau śītau koṣṇau vātakaphāpahau// </l>
                    <l xml:id="Su.6.18.39">[Su.6.18.39] atyuṣṇatīkṣṇau satataṃ dāhapākakarau smṛtau/ aplutau śītalau cāśrustambharuggharṣakārakau// </l>
                    <l xml:id="Su.6.18.40">[Su.6.18.40] atimātrau kaṣāyatvasaṅkocasphuraṇāvahau/ hīnapramāṇau doṣāṇāmutkleśajananau bhṛśam// </l>
                    <l xml:id="Su.6.18.41">[Su.6.18.41] yuktau kṛtau dāhaśopharuggharṣasrāvanāśanau/ kaṇḍūpadehadūṣīkāraktarājivināśanau// </l>
                    <l xml:id="Su.6.18.42">[Su.6.18.42] tasmāt pariharan doṣān vidadhyāttau sukhāvahau/ vyāpadaśca yathādoṣaṃ nasyadhūmāñjanairjayet// </l>
                    <l xml:id="Su.6.18.43">[Su.6.18.43] ādyantayoścāpyanayoḥ sveda uṣṇāmbucailikaḥ/ tathā hito+avasāne ca dhūmaḥ śleṣmasamucchritau// </l>
                    <l xml:id="Su.6.18.44">[Su.6.18.44] yathādoṣopayuktaṃ tu nātiprabalamojasā/ rogamāścyotanaṃ hanti sekastu balavattaram// </l>
                    <l xml:id="Su.6.18.45">[Su.6.18.45] tau tridhaivopayujyete rogeṣu puṭapākavat/ lekhane sapta cāṣṭau vā bindavaḥ snaihike daśa// </l>
                    <l xml:id="Su.6.18.46">[Su.6.18.46] āścyotane prayoktavyā dvādaśaiva tu ropaṇe/ sekasya dviguṇaḥ kālaḥ puṭapākāt paro mataḥ// </l>
                    <l xml:id="Su.6.18.47">[Su.6.18.47] athavā kāryanirvṛtterupayogo yathākramam/ pūrvāparāhṇe madhyāhne rujākāleṣu cobhayoḥ// </l>
                    <l xml:id="Su.6.18.48">[Su.6.18.48] yogāyogāt snehaseke tarpaṇoktān pracakṣate/ rogāñchirasi saṃbhūtān hatvā+atiprabalān guṇān// </l>
                    <l xml:id="Su.6.18.49">[Su.6.18.49] karoti śiraso bastiruktā ye mūrdhatailikāḥ/ śuddhadehasya sāyāhne yathāvyādhyaśitasya tu// </l>
                    <l xml:id="Su.6.18.50">[Su.6.18.50] ṛjvāsīnasya badhnīyādbastikośaṃ tato dṛḍham/ yathāvyādhiśṛtasnehapūrṇaṃ saṃyamya dhārayet// </l>
                    <l xml:id="Su.6.18.51">[Su.6.18.51] tarpaṇoktaṃ daśaguṇaṃ yathādoṣaṃ vidhānavit// vyaktarūpeṣu doṣeṣu śuddhakāyasya kevale// </l>
                    <l xml:id="Su.6.18.52">[Su.6.18.52] netra eva sthite doṣe prāptamañjanamācaret/ lekhanaṃ ropaṇaṃ cāpi prasādanamathāpi vā// </l>
                    <l xml:id="Su.6.18.53">[Su.6.18.53] tatra pañca rasān vyastānādyaikarasavarjitān/ pañcadhā lekhanaṃ yuñjyādyathādoṣamatandritaḥ// </l>
                    <l xml:id="Su.6.18.54">[Su.6.18.54] netravartmasirākośasrotaḥśṛṅgāṭakāśritam/ mukhanāsākṣibhirdoṣamojasā srāvayettu tat// </l>
                    <l xml:id="Su.6.18.55">[Su.6.18.55] kaṣāyaṃ tiktakaṃ vā+api sasnehaṃ ropaṇaṃ matam/ &amp;tatsnehaśaityādvarṇyaṃ syāddṛṣṭeśca balavardhanam// </l>
                    <l xml:id="Su.6.18.56">[Su.6.18.56] madhuraṃ snehasaṃpannamañjanaṃ tu prasādanam/ dṛṣṭidoṣaprasādārthaṃ snehanārthaṃ ca taddhitam// </l>
                    <l xml:id="Su.6.18.57">[Su.6.18.57] yathādoṣaṃ prayojyāni tāni rogaviśāradaiḥ/ añjanāni yathoktāni prāhṇasāyāhnarātriṣu// </l>
                    <l xml:id="Su.6.18.58">[Su.6.18.58] guṭikārasacūrṇāni trividhānyañjanāni tu/ yathāpūrvaṃ balaṃ teṣāṃ śreṣṭhamāhurmanīṣiṇaḥ// </l>
                    <l xml:id="Su.6.18.59">[Su.6.18.59] hareṇumātrā vartiḥ syāllekhanasya pramāṇataḥ/ prasādanasya cādhyardhā dviguṇā ropaṇasya ca// </l>
                    <l xml:id="Su.6.18.60">[Su.6.18.60] rasāñjanasya mātrā tu &amp;yathāvartimitā matā/ dvitricatuḥśalākāśca cūrṇasyāpyanupūrvaśaḥ// </l>
                    <l xml:id="Su.6.18.61">[Su.6.18.61] teṣāṃ tulyaguṇānyeva vidadhyādbhājanānyapi/ sauvarṇaṃ rājataṃ śārṅgaṃ tāmraṃ vaidūryakāṃsyajam// </l>
                    <l xml:id="Su.6.18.62">[Su.6.18.62] āyasāni ca yojyāni śalākāśca yathākramam/ vaktrayormukulākārā kalāyaparimaṇḍalā// </l>
                    <l xml:id="Su.6.18.63">[Su.6.18.63] aṣṭāṅgulā tanurmadhye sukṛtā sādhunigrahā/ audumbaryaśmajā vā+api śārīrī vā hitā bhavet// </l>
                    <l xml:id="Su.6.18.64">[Su.6.18.64] vāmenākṣi vinirbhujya hastena susamāhitaḥ/ śalākayā dakṣiṇena kṣipet kānīnamañjanam// </l>
                    <l xml:id="Su.6.18.65">[Su.6.18.65] āpāṅgyaṃ vā yathāyogaṃ kuryāccāpi gatāgatam/ vartmopalepi vā yattadaṅgulyaiva prayojayet// </l>
                    <l xml:id="Su.6.18.66">[Su.6.18.66] akṣi nāsyantayorañjyādbādhamāno+api vā bhiṣak/ na cānirvāntadoṣe+akṣṇi dhāvanaṃ saṃprayojayet// </l>
                    <l xml:id="Su.6.18.67">[Su.6.18.67] doṣaḥ pratinivṛttaḥ san hanyād dṛṣṭerbalaṃ tathā/ gatadoṣamapetāśru paśyedyat samyagambhasā// </l>
                    <l xml:id="Su.6.18.68">[Su.6.18.68] prakṣālyākṣi yathādoṣaṃ kāryaṃ pratyañjanaṃ tataḥ/ śramodāvartaruditamadyakrodhabhayajvaraiḥ// </l>
                    <l xml:id="Su.6.18.69">[Su.6.18.69] vegāghātaśirodoṣaiścārtānāṃ neṣyate+añjanam/ rāgaruktimirāsrāvaśūlasaṃrambhasaṃbhavāt// </l>
                    <l xml:id="Su.6.18.70">[Su.6.18.70] nidrākṣaye kriyāśaktiṃ pravāte dṛgbalakṣayam/ rajodhūmahate rāgasrāvādhīmanthasaṃbhavam// </l>
                    <l xml:id="Su.6.18.71">[Su.6.18.71] saṃrambhaśūlau nasyānte śiroruji śirorujam/ śiraḥsnāte+atiśīte ca ravāvanudite+api ca// </l>
                    <l xml:id="Su.6.18.72">[Su.6.18.72] doṣasthairyādapārthaṃ syāddoṣotkleśaṃ karoti ca/ ajīrṇe+apyevameva syāt srotomārgāvarodhanāt// </l>
                    <l xml:id="Su.6.18.73">[Su.6.18.73] doṣavegodaye dattaṃ kuryāttāṃstānupadravān/ tasmāt pariharan doṣānañjanaṃ sādhu yojayet// </l>
                    <l xml:id="Su.6.18.74">[Su.6.18.74] lekhanasya viśeṣeṇa kāla eṣa prakīrtitaḥ/ vyāpadaśca jayedetāḥ sekāścyotanalepanaiḥ// </l>
                    <l xml:id="Su.6.18.75">[Su.6.18.75] yathāsvaṃ dhūmakavalairnasyaiścāpi samutthitāḥ/ viśadaṃ laghvanāsrāvi kriyāpaṭu sunirmalam// </l>
                    <l xml:id="Su.6.18.76">[Su.6.18.76] saṃśāntopadravaṃ netraṃ viriktaṃ samyagādiśet/ jihmaṃ dāruṇadurvarṇaṃ srastaṃ rūkṣamatīva ca// </l>
                    <l xml:id="Su.6.18.77">[Su.6.18.77] netraṃ virekātiyoge syandate cātimātraśaḥ/ tatra saṃtarpaṇaṃ kāryaṃ vidhānaṃ cānilāpaham// </l>
                    <l xml:id="Su.6.18.78">[Su.6.18.78] akṣi mandaviriktaṃ syādudagrataradoṣavat/ dhūmanasyāñjanaistatra hitaṃ doṣāvasecanam// </l>
                    <l xml:id="Su.6.18.79">[Su.6.18.79] snehavarṇabalopetaṃ prasannaṃ doṣavarjitam/ jñeyaṃ prasādane samyagupayukte+akṣi nirvṛtam// </l>
                    <l xml:id="Su.6.18.80">[Su.6.18.80] kiñciddhīnavikāraṃ syāttarpaṇāddhi kṛtādati/ tatra doṣaharaṃ rūkṣaṃ bheṣajaṃ śasyate mṛdu// </l>
                    <l xml:id="Su.6.18.81">[Su.6.18.81] sādhāraṇamapi jñeyamevaṃ ropaṇalakṣaṇam/ prasādanavadācaṣṭe tasmin yukte+atibheṣajam// </l>
                    <l xml:id="Su.6.18.82">[Su.6.18.82] snehanaṃ ropaṇaṃ vā+api hīnayuktamapārthakam/ kartavyaṃ mātrayā tasmādañjanaṃ siddhimicchatā// </l>
                    <l xml:id="Su.6.18.83">[Su.6.18.83] puṭapākakriyādyāsu kriyāsveṣaiva(kriyāsvekaiva) kalpanā/ sahasraśaścāñjaneṣu bījenoktena pūjitāḥ// </l>
                    <l xml:id="Su.6.18.84">[Su.6.18.84] dṛṣṭerbalavivṛddhyarthaṃ yāpyarogakṣayāya ca/ rājārhānyañjanāgryāṇi nibodhemānyataḥ param// </l>
                    <l xml:id="Su.6.18.85">[Su.6.18.85] aṣṭau bhāgānañjanasya nīlotpalasamatviṣaḥ/ auḍumbaraṃ śātakumbhaṃ rājataṃ ca samāsataḥ// </l>
                    <l xml:id="Su.6.18.86">[Su.6.18.86] ekādaśaitān bhāgāṃstu yojayet kuśalo bhiṣak/ mūṣākṣiptaṃ tadādhmātamāvṛtaṃ jātavedasi// </l>
                    <l xml:id="Su.6.18.87">[Su.6.18.87] khadirāśmantakāṅgarairgośakṛdbhirathāpi vā/ gavāṃ śakṛdrase mūtre dadhni sarpiṣi mākṣike// </l>
                    <l xml:id="Su.6.18.88">[Su.6.18.88] tailamadyavasāmajjasarvagandhodakeṣu ca/ drākṣārasekṣutriphalāraseṣu suhimeṣu ca// </l>
                    <l xml:id="Su.6.18.89">[Su.6.18.89] sārivādikaṣāye ca kaṣāye cotpalādike/ niṣecayet pṛthak cainaṃ dhmātaṃ dhmātaṃ punaḥ punaḥ// </l>
                    <l xml:id="Su.6.18.90">[Su.6.18.90] tato+antarīkṣe saptāhaṃ plotabaddhaṃ sthitaṃ jale/ viśoṣya cūrṇayenmuktāṃ sphaṭikaṃ vidrumaṃ tathā// </l>
                    <l xml:id="Su.6.18.91">[Su.6.18.91] kālānusārivāṃ cāpi śucirāvāpya yogataḥ/ etaccūrṇāñjanaṃ śreṣṭhaṃ nihitaṃ bhājane śubhe// </l>
                    <l xml:id="Su.6.18.92">[Su.6.18.92] dantasphaṭikavaidūryaśaṅkhaśailāsanodbhave/ śātakumbhe+atha śārṅge vā rājate vā susaṃskṛte/ sahasrapākavat pūjāṃ kṛtvā rājñaḥ prayojayet// </l>
                    <l xml:id="Su.6.18.93">[Su.6.18.93] tenāñjitākṣo nṛpatirbhavet sarvajanapriyaḥ/ adhṛṣyaḥ sarvabhūtānāṃ dṛṣṭirogavivarjitaḥ// </l>
                    <l xml:id="Su.6.18.94">[Su.6.18.94] kuṣṭhaṃ candanamelāśca patraṃ madhukamañjanam/ meṣaśṛṅgasya puṣpāṇi vakraṃ ratnāpi sapta ca// </l>
                    <l xml:id="Su.6.18.95">[Su.6.18.95] utpalasya bṛhatyośca padmasyāpi ca keśaram/ nāgapuṣpamuśīrāṇi pippalī tutthamuttamam// </l>
                    <l xml:id="Su.6.18.96">[Su.6.18.96] kukkuṭāṇḍakapālāni dārvīṃ pathyāṃ sarocanām/ maricānyakṣamajjānaṃ tulyāṃ ca gṛhagopikām// </l>
                    <l xml:id="Su.6.18.97">[Su.6.18.97] kṛtvā sūkṣmaṃ tataścūrṇaṃ nyasedabhyarcya pūrvavat/ etadbhadrodayaṃ nāma sadaivārhati bhūmipaḥ// </l>
                    <l xml:id="Su.6.18.98">[Su.6.18.98] vakraṃ samaricaṃ caiva māṃsīṃ śaileyameva ca/ tulyāṃśāni samānaistaiḥ samagraiśca manaḥśilā// </l>
                    <l xml:id="Su.6.18.99">[Su.6.18.99] patrasya bhāgāścatvāro dviguṇaṃ sarvato+añjanam/ tāvacca yaṣṭīmadhukaṃ pūrvavaccaitadañjanam// </l>
                    <l xml:id="Su.6.18.100">[Su.6.18.100] manaḥśilāṃ devakāṣṭhaṃ rajanyau triphaloṣaṇam/ lākṣālaśunamañjiṣṭhāsaindhavailāḥ samākṣikāḥ// </l>
                    <l xml:id="Su.6.18.101">[Su.6.18.101] rodhraṃ sāvarakaṃ cūrṇamāyasaṃ tāmrameva ca/ kālānusārivāṃ caiva kukkuṭāṇḍadalāni ca// </l>
                    <l xml:id="Su.6.18.102">[Su.6.18.102] tulyāni payasā piṣṭvā guṭikāṃ kārayedbudhaḥ/ kaṇḍūtimiraśuklārmaraktarājyupaśāntaye// </l>
                    <l xml:id="Su.6.18.103">[Su.6.18.103] kāṃsyāpamārjanamasī madhukaṃ saindhavaṃ tathā/ eraṇḍamūlaṃ ca samaṃ bṛhatyaṃśadvayānvitam// </l>
                    <l xml:id="Su.6.18.104">[Su.6.18.104] ājena payasā piṣṭvā tāmrapātraṃ pralepayet/ saptakṛtvastu tā vartyaśchāyāśuṣkā rujāpahāḥ// </l>
                    <l xml:id="Su.6.18.105">[Su.6.18.105] pathyātutthakayaṣṭyāhvaistulyairmaricaṣoḍaśā/ pathyā sarvavikāreṣu vartiḥ śītāmbupeṣitā// </l>
                    <l xml:id="Su.6.18.106">[Su.6.18.106] rasakriyāvidhānena yathoktavidhikovidaḥ/ piṇḍāñjanāni kurvīta yathāyogamatandritaḥ// iti suśrutasaṃhitāyāmuttaratantrāntargate śālākyatantre kriyākalpo nāmāṣṭadaśo+adhyāyaḥ//18// </l>
                </div>
                <div n="19" type="adhyāyaḥ" xml:id="suśrutasaṃhitā-body-div-6-div-19">
                    <head xml:id="suśrutasaṃhitā-body-div-6-div-19-head">ekonaviṃśatitamo+adhyāyaḥ/</head>
                    <l xml:id="Su.6.19.1">[Su.6.19.1] athāto nayanābhighātapratiṣedhaṃ vyākhyāsyāmaḥ// </l>
                    <l xml:id="Su.6.19.2">[Su.6.19.2] yathovāca bhagavān dhanvantariḥ// </l>
                    <l xml:id="Su.6.19.3">[Su.6.19.3] abhyāhate tu nayane bahudhā narāṇāṃ saṃrambharāgatumulāsu rujāsu dhīmān/ nasyāsyalepapariṣecanatarpaṇādyamuktaṃ punaḥ kṣatajapittajaśūlapathyam// </l>
                    <l xml:id="Su.6.19.4">[Su.6.19.4] dṛṣṭiprasādajananaṃ vidhimāśu kuryāt snigdhairhimaiśca madhuraiśca tathā prayogai/ svedāgnidhūmabhayaśokarujābhighātairabhyāhatāmapi tathaiva bhiṣak cikitset// </l>
                    <l xml:id="Su.6.19.5">[Su.6.19.5] sadyohate nayana eṣa vidhistadūrdhvaṃ syanderito bhavati doṣamavekṣya kāryaḥ/ abhyāhataṃ nayanamīṣadathāsyabāṣpasaṃsveditaṃ bhavati tannirujaṃ kṣaṇena// </l>
                    <l xml:id="Su.6.19.6">[Su.6.19.6] sādhyaṃ kṣataṃ paṭalamekamubhe tu kṛcchre trīṇi kṣatāni paṭalāni vivarjayattu/ syāt piccitaṃ ca nayanaṃ hyati cāvasannaṃ srastaṃ cyutaṃ ca hatadṛk ca bhavettu yāpyam// </l>
                    <l xml:id="Su.6.19.7">[Su.6.19.7] vistīrṇadṛṣṭitanurāgamasatpradarśi sādhyaṃ yathāsthitamanāviladarśanaṃ ca/ prāṇoparodhavamanakṣutakaṇṭharodhairunnamyamāśu nayanaṃ yadatipraviṣṭam// </l>
                    <l xml:id="Su.6.19.8">[Su.6.19.8] netre vilambini vidhirvihitaḥ purastāducchiṅghanaṃ śirasi vāryavasecanaṃ ca/ ṣaṭsaptatirnayanajā ya ime pradiṣṭā rogā bhavantyamahatāṃ mahatāṃ ca tebhyaḥ// </l>
                    <l xml:id="Su.6.19.9">[Su.6.19.9] stanyaprakopakaphamārutapittaraktairbalākṣivartmabhava eva kukūṇako+anyaḥ/ mṛdnāti netramatikaṇḍumathākṣikūṭaṃ nāsālalāṭamapi tena śiśuḥ sa nityam// </l>
                    <l xml:id="Su.6.19.10">[Su.6.19.10] sūryaprabhāṃ na sahate sravati prabaddhaṃ tasyāharedrudhiramāśu vinirlikhecca/ kṣaudrāyutaiśca kaṭubhiḥ pratisārayettu mātuḥ śiśorabhihitaṃ ca vidhiṃ vidadhyāt// </l>
                    <l xml:id="Su.6.19.11">[Su.6.19.11] taṃ vāmayettu madhusaindhavasaṃprayuktaiḥ pītaṃ payaḥ khalu phalaiḥ kharamañjarīṇām// </l>
                    <l xml:id="Su.6.19.12">[Su.6.19.12] syātpippalīlavaṇamākṣikasaṃyutairvā nainaṃ vamantamapi vāmayituṃ yateta/ dattvā vacāmaśanadugdhabhuje prayojyamūrdhvaṃ tataḥ phalayutaṃ vamanaṃ vidhijñaiḥ// </l>
                    <l xml:id="Su.6.19.13">[Su.6.19.13] jambvāmradhātryaṇudalaiḥ paridhāvanārthaṃ kāryaṃ kaṣāyamavasecanameva cāpi/ āścyotane ca hitamatra ghṛtaṃ guḍūcīsiddhaṃ tathā++āhurapi ca triphalāvipakvam// </l>
                    <l xml:id="Su.6.19.14">[Su.6.19.14] nepālajāmaricaśaṅkharasāñjanāni sindhuprasūtaguḍamākṣikasaṃyutāni/ syādañjanaṃ madhurasāmadhukāmrakairvā kṛṣṇāyasaṃ ghṛtapayo madhu vā+api dagdham// </l>
                    <l xml:id="Su.6.19.15">[Su.6.19.15] vyoṣaṃ palāṇḍu madhukaṃ lavaṇottamaṃ ca lākṣāṃ ca gairikayutāṃ guṭikāñjanaṃ vā/ nimbacchadaṃ madhukadārvi satāmralodhramicchanti cātra bhiṣajo+añjanamaṃśatulyam// </l>
                    <l xml:id="Su.6.19.16">[Su.6.19.16] srotojaśaṅkhadadhisaindhavamardhapakṣaṃ śukraṃ śiśornudati bhāvitamañjanena/ syande kaphādabhihitaṃ kramamācarecca bālasya rogakuśalo+akṣigadaṃ jighāṃsuḥ// </l>
                    <l xml:id="Su.6.19.17">[Su.6.19.17] samudra iva gambhīraṃ naiva śakyaṃ cikitsitam/ vaktuṃ niravaśeṣeṇa ślokānāmayutairapi// </l>
                    <l xml:id="Su.6.19.18">[Su.6.19.18] sahasrairapi vā proktamarthamalpamatirnaraḥ/ tarkagranthārtharahito naiva gṛhṇātyapaṇḍitaḥ// </l>
                    <l xml:id="Su.6.19.19">[Su.6.19.19] tadidaṃ bahugūḍhārthaṃ cikitsābījamīritam/ kuśalenābhipannaṃ tadbahudhā+abhiprarohati// </l>
                    <l xml:id="Su.6.19.20">[Su.6.19.20] tasmānmatimatā nityaṃ nānāśāstrārthadarśinā/ sarvamūhyamagādhārthaṃ śāstramāgamabuddhinā// iti suśrutasaṃhitāyāmuttaratantrāntargate śālākyatantre nayanābhighātacikitsitaṃ nāmaikonaviṃśo+adhyāyaḥ//19// </l>
                </div>
                <div n="20" type="adhyāyaḥ" xml:id="suśrutasaṃhitā-body-div-6-div-20">
                    <head xml:id="suśrutasaṃhitā-body-div-6-div-20-head"> viṃśatitamo+adhyāyaḥ/</head>
                    <l xml:id="Su.6.20.1">[Su.6.20.1] athātaḥ karṇagatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.20.2">[Su.6.20.2] yathovāca bhagavān dhanvantariḥ// </l>
                    <l xml:id="Su.6.20.3">[Su.6.20.3] karṇaśūlaṃ praṇādaśca bādhiryaṃ kṣveḍa eva ca/ karṇasrāvaḥ karṇakaṇḍūḥ karṇavarcastathaiva ca// </l>
                    <l xml:id="Su.6.20.4">[Su.6.20.4] kṛmikarṇapratināhau vidradhirdvividhastathā/ karṇapākaḥ pūtikarṇastathaivārśaścaturvidham// </l>
                    <l xml:id="Su.6.20.5">[Su.6.20.5] karṇārbudaṃ saptavidhaṃ śophaścāpi caturvidhaḥ/ ete karṇagatā rogā aṣṭāviṃśatirīritāḥ// </l>
                    <l xml:id="Su.6.20.6">[Su.6.20.6] samīraṇaḥ śrotragato+anyathācaraḥ samantataḥ śūlamatīva karṇayoḥ/ karoti doṣaiśca yathāsvamāvṛtaḥ sa karṇaśūlaḥ kathito durācaraḥ// </l>
                    <l xml:id="Su.6.20.7">[Su.6.20.7] yadā tu nāḍīṣu vimārgamāgataḥ sa eva śabdābhivahāsu tiṣṭhati/ śrṇoti śabdān vividhāṃstadā naraḥ praṇādamenaṃ kathayanti cāmayam// </l>
                    <l xml:id="Su.6.20.8">[Su.6.20.8] sa eva śabdānuvahā yadā sirāḥ kaphānuyāto vyanusṛtya tiṣṭhati/ tadā narasyāpratikārasevino bhavettu bādhiryamasaṃśayaṃ khalu// </l>
                    <l xml:id="Su.6.20.9">[Su.6.20.9] śramāt kṣayādrūkṣakaṣāyabhojanāt samīraṇaḥ śabdapathe pratiṣṭhitaḥ/ viriktaśīrṣasya ca śītasevinaḥ karoti hi kṣveḍamatīva karṇayoḥ// </l>
                    <l xml:id="Su.6.20.10">[Su.6.20.10] śirobhighātādathavā nimajjato jale prapākādayavā+api vidradheḥ/ sravettu pūyaṃ śravaṇo+anilāvṛtaḥ sa karṇasaṃsrāva iti prakīrtitaḥ// </l>
                    <l xml:id="Su.6.20.11">[Su.6.20.11] kaphena kaṇḍūḥ pracitena karṇayorbhṛśaṃ bhavet srotasi karṇasaṃjñite/ viśoṣite śleṣmaṇi pittatejasā nṛṇāṃ bhavet srotasi karṇagūthakaḥ// </l>
                    <l xml:id="Su.6.20.12">[Su.6.20.12] sa karṇaviṭko dravatāṃ yadā gato vilāyito ghrāṇamukhaṃ prapadyate/ tadā sa karṇapratināhasaṃjñito bhavedvikāraḥ śiraso+abhitāpanaḥ// </l>
                    <l xml:id="Su.6.20.13">[Su.6.20.13] yadā tu mūrcchantyathavā+api jantavaḥ sṛjantyapatyānyathavā+api makṣikāḥ/ tadañjanatvācchravaṇo nirucyate bhiṣagbhirādyaiḥ kṛmikarṇako gadaḥ// </l>
                    <l xml:id="Su.6.20.14">[Su.6.20.14] kṣatābhighātaprabhavastu vidradhirbhavettathā doṣakṛto+aparaḥ punaḥ/ saraktapītāruṇamasramāsravet pratodadhūmāyanadāhacopavān// </l>
                    <l xml:id="Su.6.20.15">[Su.6.20.15] bhavet prapākaḥ khalu pittakopato vikothavikledakaraśca karṇayoḥ/ sthite kaphe srotasi pittatejasaḥ vilāyyamāne bhṛśasaṃpratāpavān// </l>
                    <l xml:id="Su.6.20.16">[Su.6.20.16] avedano vā+apyathavā savedano ghanaṃ sravet pūti ca pūtikarṇakaḥ/ pradiṣṭaliṅgānyaraśāṃsi tattvatastathaiva śophārbudaliṅgamīritam/ mayā purastāt prasamīkṣya yojayedihaiva tāvat prayato bhiṣagvaraḥ// iti suśrutasaṃhitāyāmuttaratantrāntargate śālākyatantre karṇagatarogavijñānīyo nāma viṃśatitamo+adhyāyaḥ//20// </l>
                </div>
                <div n="21" type="adhyāyaḥ" xml:id="suśrutasaṃhitā-body-div-6-div-21">
                    <head xml:id="suśrutasaṃhitā-body-div-6-div-21-head">ekoviṃśatitamo+adhyāyaḥ/</head>
                    <l xml:id="Su.6.21.1">[Su.6.21.1] athātaḥ karṇagatarogapratiṣedhaṃ vyākhyāsyāmaḥ// </l>
                    <l xml:id="Su.6.21.2">[Su.6.21.2] yathovāca bhagavān dhanvantariḥ// </l>
                    <l xml:id="Su.6.21.3">[Su.6.21.3] sāmānyaṃ karṇarodheṣu ghṛtapānaṃ rasāyanam/ avyāyāmo+aśiraḥsnānaṃ brahmacaryamakatthanam// </l>
                    <l xml:id="Su.6.21.4">[Su.6.21.4] karṇaśūle praṇāde ca bādhiryakṣveḍayorapi/ caturṇāmapi rogāṇāṃ sāmānyaṃ bheṣajaṃ viduḥ// </l>
                    <l xml:id="Su.6.21.5">[Su.6.21.5] snigdhaṃ vātaharaiḥ svedairnaraṃ snehavirecitam/ nāḍīsvedairupacaretpiṇḍasvedaistathaiva ca// </l>
                    <l xml:id="Su.6.21.6">[Su.6.21.6] bilvairaṇḍārkavarṣābhūdadhitthonmattaśigrubhiḥ/ bastagandhāśvagandhābhyāṃ tarkārīyavaveṇubhiḥ// </l>
                    <l xml:id="Su.6.21.7">[Su.6.21.7] āranālaśṛtairebhirnāḍīsvedaḥ prayojitaḥ/ kaphavātasamutthānaṃ karṇaśūlaṃ nirasyati// </l>
                    <l xml:id="Su.6.21.8">[Su.6.21.8] mīnakukkuṭalāvānāṃ māṃsajaiḥ payasā+api vā/ piṇḍaiḥ svedaṃ ca kurvīta karṇaśūlanivāraṇam// </l>
                    <l xml:id="Su.6.21.9">[Su.6.21.9] aśvatthapatrakhallaṃ vā vidhāya bahupatrakam/ tadaṅgāraiḥ susaṃpūrṇaṃ nidadhyāchravaṇopari// </l>
                    <l xml:id="Su.6.21.10">[Su.6.21.10] yattailaṃ cyavate tasmāt khallādaṅgāratāpitāt/ tat prāptaṃ śravaṇasrotaḥ sadyo gṛhṇāti vedanām// </l>
                    <l xml:id="Su.6.21.11">[Su.6.21.11] kṣaumaguggulvagurubhiḥ saghṛtairdhūpayecca tam/ bhaktopari hitaṃ sarpirbastikarma ca pūjitam// </l>
                    <l xml:id="Su.6.21.12">[Su.6.21.12] niranno niśi tatsarpiḥ pītvopari pibet payaḥ/ mūrdhvastiṣu nasye ca mastiṣke pariṣecane// </l>
                    <l xml:id="Su.6.21.13">[Su.6.21.13] śatapākaṃ balātailaṃ praśastaṃ cāpi bhojane/ kaṇṭakārīmajākṣīre paktvā kṣīreṇa tena ca// </l>
                    <l xml:id="Su.6.21.14">[Su.6.21.14] vipacet kukkuṭavasāṃ karṇayostatprapūraṇam/ taṇḍulīyakamūlāni phalamaṅkolajaṃ tathā// </l>
                    <l xml:id="Su.6.21.15">[Su.6.21.15] ahiṃsākendukānmūlaṃ saralaṃ devadāru ca/ laśunaṃ śṛṅgaveraṃ ca tathā vaṃśāvalekhanam// </l>
                    <l xml:id="Su.6.21.16">[Su.6.21.16] kalkaireṣāṃ tathā+amlaiśca pacet snehaṃ caturvidham/ vedanāyāḥ praśāntyarthaṃ hitaṃ tatkarṇapūraṇam// </l>
                    <l xml:id="Su.6.21.17">[Su.6.21.17] laśunārdrakaśigrūṇāṃ muraṅgyā mūlakasya ca/ kadalyāḥ svarasaḥ śreṣṭhaḥ kaduṣṇaḥ karṇapūraṇe// </l>
                    <l xml:id="Su.6.21.18">[Su.6.21.18] śṛṅgaverarasaḥ kṣaudraṃ saindhavaṃ tailameva ca/ kaduṣṇaṃ karṇayordeyametadvā vedanāpaham// </l>
                    <l xml:id="Su.6.21.19">[Su.6.21.19] vaṃśāvalekhanāyukte mūtre cājāvike bhiṣak/ sarpiḥ pacettena karṇaṃ pūrayet karṇaśūlinaḥ// </l>
                    <l xml:id="Su.6.21.20">[Su.6.21.20] mahataḥ pañcamūlasya kāṇḍamaṣṭādaśāṅgulam/ kṣaumeṇāveṣṭya saṃsicya tailenādīpayettataḥ// </l>
                    <l xml:id="Su.6.21.21">[Su.6.21.21] yattailaṃ cyavate tebhyo dhṛtebhyo bhājanopari/ jñeyaṃ taddīpikātailaṃ sadyo gṛhṇāti vedanām// </l>
                    <l xml:id="Su.6.21.22">[Su.6.21.22] kuryādevaṃ bhadrakāṣṭhe kuṣṭhe kāṣṭhe ca sārale/ matimān dīpikātailaṃ karṇaśūlanibarhaṇam// </l>
                    <l xml:id="Su.6.21.23">[Su.6.21.23] arkāṅkurānamlapiṣṭāṃstailāktān lavaṇānvitān/ sannidadhyāt sruhīkāṇḍe korite tacchadāvṛte// </l>
                    <l xml:id="Su.6.21.24">[Su.6.21.24] puṭapākakramasvinnān pīḍayedārasāgamāt/ sukhoṣṇaṃ tadrasaṃ karṇe dāpayecchūlaśāntaye// </l>
                    <l xml:id="Su.6.21.25">[Su.6.21.25] kapitthamātuluṅgāmlaśṛṅgaverarasaiḥ śubhaiḥ/ sukhoṣṇaiḥ pūrayet karṇaṃ tacchūlavinivṛttaye// </l>
                    <l xml:id="Su.6.21.26">[Su.6.21.26] karṇaṃ koṣṇena cukreṇa pūrayet karṇaśūlinaḥ/ samudraphenacūrṇena yuktyā cāpyavacūrṇayet// </l>
                    <l xml:id="Su.6.21.27">[Su.6.21.27] aṣṭānāmiha mūtrāṇāṃ mūtreṇānyatamena tu/ koṣṇena pūrayet karṇaṃ karṇaśūlopaśāntaye// </l>
                    <l xml:id="Su.6.21.28">[Su.6.21.28] mūtreṣvamleṣu vātaghne gaṇe ca kvathite bhiṣak/ paceccaturvidhaṃ snehaṃ pūraṇaṃ tacca karṇayoḥ// </l>
                    <l xml:id="Su.6.21.29">[Su.6.21.29] etā eva kriyāḥ kuryāt pittaghnaiḥ pittasaṃyute/ kākolyādau daśakṣīraṃ tiktaṃ cātra hitaṃ haviḥ// </l>
                    <l xml:id="Su.6.21.30">[Su.6.21.30] kṣīravṛkṣapravāleṣu madhuke candane tathā/ kalkakvāthe paraṃ pakvaṃ śarkarāmadhukaiḥ saraiḥ// </l>
                    <l xml:id="Su.6.21.31">[Su.6.21.31] iṅgudīsarṣapasnehau sakaphe pūraṇe hitau/ tiktauṣadhānāṃ yūṣāśca svedāśca kaphanāśanāḥ// </l>
                    <l xml:id="Su.6.21.32">[Su.6.21.32] surasādau kṛtaṃ tailaṃ pañcamūle mahatyapi/ mātuluṅgarasaḥ śuktaṃ laśunārdrakayo rasaḥ// </l>
                    <l xml:id="Su.6.21.33">[Su.6.21.33] ekaikaḥ pūraṇe pathyastailaṃ teṣvapi vā kṛtam/ tīkṣṇā mūrdhavirekāśca kavalāścātra pūjitāḥ// </l>
                    <l xml:id="Su.6.21.34">[Su.6.21.34] karṇaśūlavidhiḥ kṛtsnaḥ pittaghnaḥ śoṇitāvṛte/ śūlapraṇādabādhiryakṣveḍānāṃ tu prakīrtitam// </l>
                    <l xml:id="Su.6.21.35">[Su.6.21.35] sāmānyato viśeṣeṇa&amp; bādhirye pūraṇaṃ śṛṇu/ gavāṃ mūtreṇa bilvāni piṣṭvā tailaṃ vipācayet// </l>
                    <l xml:id="Su.6.21.36">[Su.6.21.36] sajalaṃ ca sadugdhaṃ ca bādhirye karṇapūraṇam/ sitāmadhukabimbībhiḥ siddhaṃ vā++āje payasyapi// </l>
                    <l xml:id="Su.6.21.37">[Su.6.21.37] bimbīkvāthe vimathyoṣṇaṃ śītībhūtaṃ taduddhṛtam/ punaḥ paceddaśakṣīraṃ sitāmadhukacandanaiḥ// </l>
                    <l xml:id="Su.6.21.38">[Su.6.21.38] bilvāmbugāḍhaṃ tattailaṃ bādhirye karṇapūraṇam/ vakṣyate yaḥ pratiśyāye vidhiḥ so+apyatra pūjitaḥ// </l>
                    <l xml:id="Su.6.21.39">[Su.6.21.39] vātavyādhiṣu yaścokto vidhiḥ sa ca hito bhavet/ karṇasrāve pūtikarṇe tathaiva kṛmikarṇake// </l>
                    <l xml:id="Su.6.21.40">[Su.6.21.40] samānaṃ karma kurvīta yogān vaiśeṣikānapi/ śirovirecanaṃ caiva dhūpanaṃ pūraṇaṃ tathā// </l>
                    <l xml:id="Su.6.21.41">[Su.6.21.41] pramārjanaṃ dhāvanaṃ ca vīkṣya vīkṣyāvcārayet/ rājavṛkṣāditoyena surasādigaṇena vā// </l>
                    <l xml:id="Su.6.21.42">[Su.6.21.42] karṇaprakṣālanaṃ kāryaṃ cūrṇaireṣāṃ ca pūraṇam/ kvāthaṃ pañjcakaṣāyaṃ tu kapittharasayojitam// </l>
                    <l xml:id="Su.6.21.43">[Su.6.21.43] karṇasrāve praśaṃsanti pūraṇaṃ madhunā saha/ sarjatvakcūrṇasaṃyuktaḥ kārpāsīphalajo rasaḥ// </l>
                    <l xml:id="Su.6.21.44">[Su.6.21.44] yojito madhunā vā+api karṇasrāve praśasyate/ lākṣā rasāñjanaṃ sarjaścūrṇitaṃ karṇapūraṇam// </l>
                    <l xml:id="Su.6.21.45">[Su.6.21.45] saśaivalaṃ mahāvṛkṣajambvāmraprasavāyutam/ kulīrakṣaudramaṇḍūkīsiddhaṃ tailaṃ ca pūjitam// </l>
                    <l xml:id="Su.6.21.46">[Su.6.21.46] tindukānyabhayā rodhraṃ samaṅgā++āmalakaṃ madhu/ pūraṇaṃ cātra&amp; pathyaṃ syātkapittharasayojitam// </l>
                    <l xml:id="Su.6.21.47">[Su.6.21.47] rasamāmrakapitthānāṃ madhūkadhavaśālajam/ pūraṇārthaṃ praśaṃsanti tailaṃ vā tairvipācitam// </l>
                    <l xml:id="Su.6.21.48">[Su.6.21.48] priyaṅgumadhukāmbaṣṭhādhātakīśilaparṇibhiḥ/ mañjiṣṭhālobhralākṣābhiḥ kapitthasya rasena vā// </l>
                    <l xml:id="Su.6.21.49">[Su.6.21.49] pacettailaṃ tadāsrāvamavagṛhṇāti pūraṇāt/ ghṛtaṃ rasāñjnaṃ nāryāḥ kṣīreṇa madhusaṃyutam// </l>
                    <l xml:id="Su.6.21.50">[Su.6.21.50] tatpraśastaṃ cirotthe+api sāsrāve pūtikarṇake/ nirguṇḍīsvarasastailaṃ sindhurdhūmarajo guḍaḥ// </l>
                    <l xml:id="Su.6.21.51">[Su.6.21.51] pūraṇaḥ pūtikarṇasya śamano madhusaṃyutaḥ/ kṛmikarṇakanāśārthaṃ kṛmighnaṃ yojayedvidhim// </l>
                    <l xml:id="Su.6.21.52">[Su.6.21.52] vārtākudhūmaśca hitaḥ sārṣapasneha eva ca/ kṛmighnaṃ haritālena gavāṃ mūtrayutena ca// </l>
                    <l xml:id="Su.6.21.53">[Su.6.21.53] gugguloḥ karṇadaurgandhye dhūpanaṃ śreṣṭhamucyate/ chardanaṃ dhūmapānaṃ ca kavalasya ca dhāraṇam// </l>
                    <l xml:id="Su.6.21.54">[Su.6.21.54] karṇakṣveḍe hitaṃ tailaṃ sārṣapaṃ caiva pūraṇam/ vidradhau cāpi kurvīta vidradhyuktaṃ cikitsitam// </l>
                    <l xml:id="Su.6.21.55">[Su.6.21.55] prakledya dhīmāṃstailena svedena pravilāyya ca/ śodhayetkarṇaviṭkaṃ tu bhiṣak samyak śalākayā// </l>
                    <l xml:id="Su.6.21.56">[Su.6.21.56] nāḍīsvedo+atha vamanaṃ dhūmo mūrdhavirecanam/ vidhiśca kaphahṛtsarvaḥ karṇakaṇḍūmapohati// </l>
                    <l xml:id="Su.6.21.57">[Su.6.21.57] atha karṇapratīnāhe snehasvedau prayojayet/ tato viriktaśirasaḥ kriyāṃ prāptāṃ samācaret// </l>
                    <l xml:id="Su.6.21.58">[Su.6.21.58] karṇapākasya bhaiṣajyaṃ kuryātpittavisarpavat/ karṇacchidre vartamānaṃ kīṭaṃ kledamalādi vā// </l>
                    <l xml:id="Su.6.21.59">[Su.6.21.59] śṛṅgeṇāpahareddhīmānathavā+api śalākayā/ śeṣāṇāṃ tu vikārāṇāṃ prāk cikitsitamīritam// iti suśrutasaṃhitāyāmuttaratantrāntargate śālākyatantre karṇagatarogapratiṣedho nāmaikaviṃśo+adhyāyaḥ//21// </l>
                </div>
                <div n="22" type="adhyāyaḥ" xml:id="suśrutasaṃhitā-body-div-6-div-22">
                    <head xml:id="suśrutasaṃhitā-body-div-6-div-22-head">dvāviṃśatitamo+adhyāyaḥ//</head>
                    <l xml:id="Su.6.22.1">[Su.6.22.1] athāto nāsāgatarogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.22.2">[Su.6.22.2] yathovāca bhagavān dhanvantariḥ// </l>
                    <l xml:id="Su.6.22.3">[Su.6.22.3] apīnasaḥ pūtinasyaṃ&amp; nāsāpākastathaiva ca/ tathā śoṇitapittaṃ ca pūyaśoṇitameva ca// </l>
                    <l xml:id="Su.6.22.4">[Su.6.22.4] kṣavathurbhraṃśathurdīpto nāsānāhaḥ parisravaḥ/ nāsāśoṣeṇa sahitā daśaikāśceritā gadāḥ// </l>
                    <l xml:id="Su.6.22.5">[Su.6.22.5] catvāryarśāṃsi catvāraḥ śophāḥ saptārbudāni ca/ pratiśyāyāśca ye pañca vakṣyante sacikitsitāḥ/ &amp;ekatriṃśanmitāste tu nāsārogāḥ prakīrtitāḥ// </l>
                    <l xml:id="Su.6.22.6">[Su.6.22.6] ānahyate yasya vidhūpyate ca praklidyate śuṣyati&amp; cāpi nāsā/ na vetti yo gandharasāṃśca janturjuṣṭaṃ vyavasyettamapīnasena// </l>
                    <l xml:id="Su.6.22.7">[Su.6.22.7] taṃ cānilaśleṣmabhavaṃ vikāraṃ brūyāt pratiśyāyasamānaliṅgam/ doṣairvidagdhairlatālumūle saṃvāsito yasya samīraṇastu// </l>
                    <l xml:id="Su.6.22.8">[Su.6.22.8] nireti pūtirmukhanāsikābhyāṃ taṃ pūtināsaṃ pravadanti rogam/ vrāṇāśritaṃ pittamarūṃṣi kuryādyasmin vikāre balavāṃśca pākaḥ// </l>
                    <l xml:id="Su.6.22.9">[Su.6.22.9] taṃ nāsikāpākamiti vyavasyedvikledakothāvapi yatra dṛṣṭau/ caturvidhaṃ dviprabhavaṃ vakṣyāmi bhūyaḥ khalu raktapittam// </l>
                    <l xml:id="Su.6.22.10">[Su.6.22.10] doṣairvidagdhairathavā+api jantorlalāṭadeśe+abhihatasya taistu/ nāsā sravet pūyamasṛgvimiśraṃ taṃ pūyaraktaṃ pravadanti rogam// </l>
                    <l xml:id="Su.6.22.11">[Su.6.22.11] ghrāṇāśrite marmaṇi saṃpraduṣṭe&amp; yasyānilo nāsikayā nireti// </l>
                    <l xml:id="Su.6.22.12">[Su.6.22.12] kaphānuyāto bahuśaḥ saśabdastaṃ rogamāhuḥ kṣavathuṃ vidhijñāḥ/ tīkṣṇopayogādatijighrato vā bhāvān kaṭūnarkanirīkṣaṇādvā// </l>
                    <l xml:id="Su.6.22.13">[Su.6.22.13] sūtrādibhirvā taruṇāsthimarmaṇyudghāṭite+anyaḥ kṣavathurnireti/ prabhraśyate nāsikayaiva yaśca&amp; sāndro vidagdho lavaṇaḥ kaphastu// </l>
                    <l xml:id="Su.6.22.14">[Su.6.22.14] prāk saṃcito mūrdhani pittataptastaṃ bhraṃśathuṃ vyādhimudāharanti/ ghrāṇe bhṛśaṃ dāhasamanvite tu viniḥsareddhūma iveha vāyuḥ// </l>
                    <l xml:id="Su.6.22.15">[Su.6.22.15] nāsā pradīpteva ca yasya jantorvyādhiṃ tu taṃ dīptamudāharanti/ kaphāvṛto vāyurudānasaṃjño yadā svamārge viguṇaḥ sthitaḥ syāt// </l>
                    <l xml:id="Su.6.22.16">[Su.6.22.16] ghrāṇaṃ vṛṇotīva tadā sa rogo nāsāpratīnāha iti pradiṣṭaḥ/ ajasramacchaṃ salilaprakāśaṃ yasyāvivarṇe sravatīha nāsā// </l>
                    <l xml:id="Su.6.22.17">[Su.6.22.17] rātrau viśeṣeṇa hi taṃ vikāraṃ nāsāparisrāvamiti vyavasyet/ ghrāṇāśrite śleṣmaṇi mārutena pittena gāḍhaṃ pariśoṣite ca// </l>
                    <l xml:id="Su.6.22.18">[Su.6.22.18] samucchvasityūrdhvamadhaśca kṛcchrādyastasya nāsāpariśoṣa uktaḥ/ doṣaiśtribhistaiḥ pṛthagekaśaśca brūyāttathā+arśāṃsi tathaiva śophān// </l>
                    <l xml:id="Su.6.22.19">[Su.6.22.19] śālākyasiddhāntamavekṣya cāpi sarvātmakaṃ saptamamarbudaṃ tu/ rogaḥ pratiśyāya ihopadiṣṭaḥ sa vakṣyate pañcavidhaḥ purastāt// </l>
                    <l xml:id="Su.6.22.20">[Su.6.22.20] (nāsāsrotogatā rogāstriṃśadekaśca kīrtitāḥ/ srotaḥpathe yadvipulaṃ kośavaccārbudaṃ bhavet&amp;//) </l>
                    <l xml:id="Su.6.22.21">[Su.6.22.21] śophāstu śophavijñānā nāsāsrotovyavasthitāḥ/ nidāne+arśāṃsi nirdiṣṭānyevaṃ tāni vibhāvayet// iti suśrutasaṃhitāyāmuttaratantrāntargate śālākyatantre nāsāgatarogavijñānīyo nāma dvāviṃśo+adhyāyaḥ//22// </l>
                </div>
                <div n="23" type="adhyāyaḥ" xml:id="suśrutasaṃhitā-body-div-6-div-23">
                    <head xml:id="suśrutasaṃhitā-body-div-6-div-23-head">trayoviṃśatitamo+adhyāyaḥ/</head>
                    <l xml:id="Su.6.23.1">[Su.6.23.1] athāto nāsāgatarogapratiṣedhaṃ vyākhyāsyāmaḥ// </l>
                    <l xml:id="Su.6.23.2">[Su.6.23.2] athovāca bhagavān dhanvantariḥ// </l>
                    <l xml:id="Su.6.23.3">[Su.6.23.3] pūrvoddiṣṭe pūtinasye ca jantoḥ snehasvedau chardanaṃ sraṃsanaṃ ca/ yuktaṃ bhaktaṃ tīkṣṇamalpaṃ laghu syāduṣṇaṃ toyaṃ dhūmapānaṃ ca kāle// </l>
                    <l xml:id="Su.6.23.4">[Su.6.23.4] hiṅgu vyoṣaṃ vatsakākhyaṃ śivāṭī lākṣā bījaṃ saurabhaṃ kaṭphalaṃ ca/ ugrā kuṣṭhaṃ tīkṣṇagandhā viḍaṅgaṃ śreṣṭhaṃ nityaṃ cāvapīḍe karañjam// </l>
                    <l xml:id="Su.6.23.5">[Su.6.23.5] etairdravyaiḥ sārṣapaṃ mūtrayuktaṃ tailaṃ dhīmānnasyahetoḥ paceta/ nāsāpāke pittahṛtsaṃvidhānaṃ kāryaṃ sarvaṃ bāhyamābhyantaraṃ ca// </l>
                    <l xml:id="Su.6.23.6">[Su.6.23.6] hṛtvā raktaṃ kṣīravṛkṣatvacaśca sājyāḥ sekā yojanīyāśca lepāḥ/ vakṣyāmyūrdhvaṃ raktapītopaśāntiṃ nāḍīvatsyāt pūyarakte cikitsā// </l>
                    <l xml:id="Su.6.23.7">[Su.6.23.7] vānte samyak cāvapīḍaṃ vadanti tīkṣṇaṃ dhūmaṃ śodhanaṃ cātra nasyam/ kṣepyaṃ nasyaṃ mūrdhavairecanīyairnāḍyā cūrṇaṃ kṣavathau bhraṃśathau ca// </l>
                    <l xml:id="Su.6.23.8">[Su.6.23.8] kuryāt svedān mūrdhni vātāmayaghnān snigdhān dhūmān yadyanyaddhitaṃ ca/ dīpte roge paittikaṃ saṃvidhānaṃ kuryāt sarvaṃ svādu yacchītalaṃ ca// </l>
                    <l xml:id="Su.6.23.9">[Su.6.23.9] nāsānāhe snehapānaṃ pradhānaṃ snigdhā dhūmā mūrdhabastiśca nityam/ balātailaṃ sarvathaivopayojyaṃ vātavyādhāvanyaduktaṃ ca yadyat// </l>
                    <l xml:id="Su.6.23.10">[Su.6.23.10] nāsāsrāve ghrāṇataścūrṇamuktaṃ nāḍyā deyaṃ yo+avapīḍaśca tīkṣṇaḥ/ tīkṣṇaṃ dhūmaṃ devadārvagnikābhyāṃ māṃsaṃ vā++ājaṃ yuktamatrādiśanti// </l>
                    <l xml:id="Su.6.23.11">[Su.6.23.11] nāsāśoṣe kṣīrasarpiḥ pradhānaṃ siddhaṃ tailaṃ cāṇukalpena nasyam/ sarpiḥpānaṃ bhojanaṃ jāṅgalaiśca snehaḥ svedaḥ snaihikaścāpi dhūmaḥ// </l>
                    <l xml:id="Su.6.23.12">[Su.6.23.12] śeṣān rogān ghrāṇajān sanniyaccheduktaṃ teṣāṃ yadyathā saṃvidhānam// iti suśrutasaṃhitāyāmuttaratantrāntargate śālākyatantre nāsāgatarogapratiṣedho nāma trayoviṃśo+adhyāyaḥ//23// </l>
                </div>
                <div n="24" type="adhyāyaḥ" xml:id="suśrutasaṃhitā-body-div-6-div-24">
                    <head xml:id="suśrutasaṃhitā-body-div-6-div-24-head">caturviṃśatitamo+adhyāyaḥ/</head>
                    <l xml:id="Su.6.24.1">[Su.6.24.1] athātaḥ pratiśyāyapratiṣedhaṃ vyākhyāsyāmaḥ// </l>
                    <l xml:id="Su.6.24.2">[Su.6.24.2] yathovāca bhagavān dhanvantariḥ// </l>
                    <l xml:id="Su.6.24.3">[Su.6.24.3] nārīprasaṅgaḥ śiraso+abhitāpo dhūmo rajaḥ śītamatipratāpaḥ/ saṃdhāraṇaṃ mūtrapurīṣayośca sadyaḥ pratiśyāyanidānamuktam// </l>
                    <l xml:id="Su.6.24.4">[Su.6.24.4] cayaṃ gatā mūrdhani mārutādayaḥ pṛthak samastāśca tathaiva śoṇitam/ prakopyamāṇā vividhaiḥ prakopaṇairnṛṇāṃ pratiśyāyakarā bhavanti hi// </l>
                    <l xml:id="Su.6.24.5">[Su.6.24.5] śirogurutvaṃ kṣavathoḥ pravartanaṃ tathā+aṅgamardaḥ parihṛṣṭaromatā/ upadravāścāpyapare pṛthagvidhā nṛṇāṃ pratiśyāyapuraḥsarāḥ smṛtāḥ// </l>
                    <l xml:id="Su.6.24.6">[Su.6.24.6] ānaddhā pihitā nāsā tanusrāvapravartinī/ galatālvoṣṭhaśoṣaśca nistodaḥ śaṅkhayostathā// </l>
                    <l xml:id="Su.6.24.7">[Su.6.24.7] svaropaghātaśca bhavet pratiśyāye+anilātmake/ uṣṇaḥ sapītakaḥ srāvo ghrāṇāt sravati paittike// </l>
                    <l xml:id="Su.6.24.8">[Su.6.24.8] kṛśo+atipāṇḍuḥ santapto bhavettṛṣṇānipīḍitaḥ(tṛṣṇābhipīḍitaḥ)/ sadhūmaṃ sahasā vahniṃ vamatīva ca mānavaḥ// </l>
                    <l xml:id="Su.6.24.9">[Su.6.24.9] kaphaḥ kaphakṛte ghrāṇācchuklaḥ śītaḥ sravenmuhuḥ/ śuklāvabhāsaḥ śūnākṣo bhavedguruśiromukhaḥ// </l>
                    <l xml:id="Su.6.24.10">[Su.6.24.10] śirogalauṣṭhatālūnāṃ kaṇḍūyanamatīva ca/ bhūtvā bhūtvā pratiśyāyo yo+akasmādvinivartate// </l>
                    <l xml:id="Su.6.24.11">[Su.6.24.11] saṃpakvo vā+apyapakvo vā sa sarvaprabhavaḥ smṛtaḥ/ liṅgāni caiva sarveṣāṃ pīnasānāṃ ca sarvaje// </l>
                    <l xml:id="Su.6.24.12">[Su.6.24.12] raktaje tu pratiśyāye raktāsrāvaḥ pravartate/ tāmrākṣaśca bhavejjantururoghātaprapīḍitaḥ// </l>
                    <l xml:id="Su.6.24.13">[Su.6.24.13] durgandhocchvāsavadanastathā gandhānna vetti ca/ mūrcchanti cātra kṛmayaḥ śvetāḥ &amp;snigdhāstathā+aṇavaḥ// </l>
                    <l xml:id="Su.6.24.14">[Su.6.24.14] kṛmimūrdhavikāreṇa samānaṃ cāsya lakṣaṇam/ praklidyati punarnāsā puanaśca pariśuṣyati// </l>
                    <l xml:id="Su.6.24.15">[Su.6.24.15] muhurānahyate cāpi muhurvivriyate tathā/ niḥśvāsocchvāsadaurgandhyaṃ tathā gandhānna vetti ca// </l>
                    <l xml:id="Su.6.24.16">[Su.6.24.16] evaṃ duṣṭapratiśyāyaṃ jānīyāt kṛcchrasādhanam/ sarva eva pratiśyāyā narasyāpratikāriṇaḥ// </l>
                    <l xml:id="Su.6.24.17">[Su.6.24.17] kālena rogajananā jāyante duṣṭapīnasāḥ/ bādhiryamāndhyamaghrāṇaṃ ghorāṃśca nayanāmayān/ kāsāgnisādaśophāṃśca vṛddhāḥ kurvanti pīnasāḥ// </l>
                    <l xml:id="Su.6.24.18">[Su.6.24.18] navaṃ pratiśyāyamapāsya sarvamupācaret sarpiṣa eva pānaiḥ/ svedairvicitrairvamanaiśca yuktaiḥ kālopapannairavapīḍanaiśca// </l>
                    <l xml:id="Su.6.24.19">[Su.6.24.19] apacyamānasya hi pācanārthaṃ svedo hito+amlairahimaṃ ca bhojyam/ niṣevyamāṇaṃ payasā++ārdrakaṃ vā saṃpācayedikṣuvikārayogaiḥ// </l>
                    <l xml:id="Su.6.24.20">[Su.6.24.20] pakvaṃ ghanaṃ cāpyavalambamānaṃ śirovirekairapakarṣayettam/ virecanāsthāpanadhūmapānairavekṣya doṣān kavalagrahaiśca// </l>
                    <l xml:id="Su.6.24.21">[Su.6.24.21] nivātaśayyāsanaceṣṭanāni mūrdhno gurūṣṇaṃ ca tathaiva vāsaḥ/ tīkṣṇā virekāḥ śirasaḥ sadhūmā rūkṣaṃ &amp;yavānnaṃ vijayā ca sevyā// </l>
                    <l xml:id="Su.6.24.22">[Su.6.24.22] śītāmbuyoṣicchiśirāvagāhacintātirūkṣāśanavegarodhān/ śokaṃ ca madyāni navāni caiva vivarjayet pīnasarogajuṣṭaḥ// </l>
                    <l xml:id="Su.6.24.23">[Su.6.24.23] chardyaṅgasādajvaragauravārtamarocakāratyatisārayuktam/ vilaṅghanaiḥ pācanadīpanīyairupācaret pīnasinaṃ yathāvat// </l>
                    <l xml:id="Su.6.24.24">[Su.6.24.24] bahudravairvātakaphopasṛṣṭaṃ pracchardayet pīnasinaṃ vayaḥstham/ upadravāṃścāpi yathopadeśaṃ svairbheṣajairbhojanasaṃvidhānaiḥ/ jayedviditvā mṛdutāṃ gateṣu prāglakṣaṇeṣūktamathādiśecca// </l>
                    <l xml:id="Su.6.24.25">[Su.6.24.25] vātike tu pratiśyāye pibet sarpiryathākramam/ pañcabhirlavaṇaiḥ siddhaṃ prathamena gaṇena ca// </l>
                    <l xml:id="Su.6.24.26">[Su.6.24.26] nasyādiṣu vidhiṃ kṛtsnamavekṣetārditeritam/ pittaraktotthayoḥ peyaṃ sarpirmadhurakaiḥ śṛtam// </l>
                    <l xml:id="Su.6.24.27">[Su.6.24.27] pariṣekān pradehāṃśca kuryādapi ca śītalān/ śrīsarjarasapattaṅgapriyaṅgumadhuśarkarāḥ// </l>
                    <l xml:id="Su.6.24.28">[Su.6.24.28] drākṣāmadhūlikāgojīśrīparṇīmadhuphaistathā/ yujyante kavalāścātra vireko madhurairapi// </l>
                    <l xml:id="Su.6.24.29">[Su.6.24.29] dhavatvaktriphalāśyāmātilvakairmadhukena ca/ śrīparṇīrajanīmiśraiḥ kṣīre daśaguṇe pacet// </l>
                    <l xml:id="Su.6.24.30">[Su.6.24.30] tailaṃ kālopapannaṃ tannasyaṃ syādanayorhitam/ kaphaje sarpiṣā snigdhaṃ tilamāṣavipakvayā// </l>
                    <l xml:id="Su.6.24.31">[Su.6.24.31] yavāgvā vāmayedvāntaḥ kaphaghnaṃ kramamācaret/ ubhe bale bṛhatyau ca viḍaṅgaṃ satrikaṇṭakam// </l>
                    <l xml:id="Su.6.24.32">[Su.6.24.32] śvetāmūlaṃ &amp;sadābhadrāṃ varṣabhūṃ cātra saṃharet/ tailamebhirvipakvaṃ tu nasyamasyopakalpayet// </l>
                    <l xml:id="Su.6.24.33">[Su.6.24.33] saralākiṇihīdārunikumbheṅgudibhiḥ kṛtāḥ/ vartayaścopayojyāḥ syurdhūmapāne yathāvidhi// </l>
                    <l xml:id="Su.6.24.34">[Su.6.24.34] sarpīṃṣi kaṭutiktāni tīkṣṇadhūmāḥ kaṭūni ca/ bheṣajānyupayuktāni hanyuḥ sarvaprakopajam// </l>
                    <l xml:id="Su.6.24.35">[Su.6.24.35] rasāñjane sātiviṣe mustāyāṃ bhadradāruṇi/ tailaṃ vipakvaṃ nasyārthe vidadhyāccātra buddhimān// </l>
                    <l xml:id="Su.6.24.36">[Su.6.24.36] mustā tejovatī pāṭhā kaṭphalaṃ kaṭukā vacā/ sarṣapāḥ pippalīmūlaṃ pippalyaḥ saindhavāgnikau// </l>
                    <l xml:id="Su.6.24.37">[Su.6.24.37] tutthaṃ karañjabījaṃ ca lavaṇaṃ bhadradāru ca/ etaiḥ kṛtaṃ kaṣāyaṃ tu kavale saṃprayojayet// </l>
                    <l xml:id="Su.6.24.38">[Su.6.24.38] hitaṃ mūrdhavireke ca tailamebhirvipācitam/ kṣīramardhajale kvāthyaṃ jāṅgalairmṛgapakṣibhiḥ// </l>
                    <l xml:id="Su.6.24.39">[Su.6.24.39] puṣpairvimiśraṃ jalajairvātaghnairauṣadhairapi/ hime kṣīrāvaśiṣṭe+asmin ghṛtamutpādya yatnataḥ// </l>
                    <l xml:id="Su.6.24.40">[Su.6.24.40] sarvagandhasitānantāmadhukaṃ&amp; candanaṃ tathā/ āvāpya vipacedbhūyo daśakṣīraṃ tu tadghṛtam// </l>
                    <l xml:id="Su.6.24.41">[Su.6.24.41] nasye prayuktamudriktān pratiśyāyān vyapohati/ yathāsvaṃ doṣaśamanaistailaṃ kuryācca yatnataḥ// </l>
                    <l xml:id="Su.6.24.42">[Su.6.24.42] samūtrapittāścoddiṣṭāḥ kriyāḥ kṛmiṣu yojayet/ yāpanārthaṃ kṛmighnāni bheṣajāni ca buddhimān// iti suśrutasaṃhitāyāmuttaratantrāntargate śālākyatantre pratiśyāyapratiṣedho nāma caturviṃśatitamo+adhyāyaḥ//24// </l>
                </div>
                <div n="25" type="adhyāyaḥ" xml:id="suśrutasaṃhitā-body-div-6-div-25">
                    <head xml:id="suśrutasaṃhitā-body-div-6-div-25-head">pañcaviṃśatitamo+adhyāyaḥ/</head>
                    <l xml:id="Su.6.25.1">[Su.6.25.1] athātaḥ śirorogavijñānīyamadhyāyaṃ vyākhyāsyāmaḥ// </l>
                    <l xml:id="Su.6.25.2">[Su.6.25.2] yathovāca bhagavān dhanvantariḥ// </l>
                    <l xml:id="Su.6.25.3">[Su.6.25.3] śiro rujati martyānāṃ vātapittakaphaistribhiḥ/ sannipātena raktena kṣayeṇa krimibhistathā// </l>
                    <l xml:id="Su.6.25.4">[Su.6.25.4] sūryāvartānantavātārdhāvabhedakaśaṅkhakaiḥ/ ekādaśaprakārasya&amp; lakṣaṇaṃ saṃpravakṣyate// </l>
                    <l xml:id="Su.6.25.5">[Su.6.25.5] yasyānimittaṃ śiraso rujaśca bhavanti tīvrā niśi cātimātram/ bandhopatāpaiśca bhavedviśeṣaḥ śirobhitāpaḥ sa samīraṇena// </l>
                    <l xml:id="Su.6.25.6">[Su.6.25.6] yasyoṣṇamaṅgāracitaṃ yathaiva &amp;dahyeta dhūpyeta śiroksināsam/ śītena rātrau ca bhavedviśeṣaḥ śirobhitāpaḥ sa tu pittakopāt// </l>
                    <l xml:id="Su.6.25.7">[Su.6.25.7] śirogalaṃ yasya kaphopadigdhaṃ guru pratiṣṭabdhamatho himaṃ ca/ śūnākṣikūṭaṃ vadanaṃ ca yasya śirobhitāpaḥ sa kaphaprakopāt// </l>
                    <l xml:id="Su.6.25.8">[Su.6.25.8] śirobhitāpe tritayapravṛtte sarvāṇi liṅgāni samudbhavanti&amp;/ raktātmakaḥ pittasamānaliṅgaḥ sparśāsahatvaṃ śiraso bhavecca// </l>
                    <l xml:id="Su.6.25.9">[Su.6.25.9] vasābalāsakṣatasṃbhavānāṃ śirogatānāmiha saṃkṣayeṇa/ kṣayapravṛttaḥ śiraso+abhitāpaḥ kaṣṭo bhavedugrarujo+atimātram// </l>
                    <l xml:id="Su.6.25.10">[Su.6.25.10] saṃsvedanacchardanadhūmanasyairasṛgvimokṣaiśca vivṛddhimeti/ nistudyate yasya śiro+atimātraṃ saṃbhakṣyamāṇaṃ &amp;sphuṭatīva cāntaḥ// </l>
                    <l xml:id="Su.6.25.11">[Su.6.25.11] ghrāṇācca gacchetsalilaṃ saraktaṃ śirobhitāpaḥ kṛmibhiḥ sa ghoraḥ/ sūryodayaṃ yā prati mandamandamakṣibhruvaṃ ruk samupaiti gāḍham// </l>
                    <l xml:id="Su.6.25.12">[Su.6.25.12] vivardhate cāṃśumatā sahaiva sūryāpavṛttau vinivartate ca/ śītena śāntiṃ labhate kadāciduṣṇena jantuḥ sukhamāpnuyācca// </l>
                    <l xml:id="Su.6.25.13">[Su.6.25.13] taṃ bhāskarāvartamudāharanti sarvātmakaṃ kaṣṭatamaṃ vikāram/ doṣāstu duṣṭāstraya eva manyāṃ saṃpīḍya ghāṭāsu rujāṃ sutīvrām// </l>
                    <l xml:id="Su.6.25.14">[Su.6.25.14] kurvanti sākṣibhruvi śaṅkhadeśe sthitiṃ karotyāśu viśeṣatastu/ gaṇḍasya pārśve tu karoti kampaṃ hanugrahaṃ locanajāṃśca rogān// </l>
                    <l xml:id="Su.6.25.15">[Su.6.25.15] anantavātaṃ tamudāharanti doṣatrayotthaṃ śiraso vikāram/ yasyottamāṅgārdhamatīva jantoḥ saṃbhedatodabhramaśūlajuṣṭam// </l>
                    <l xml:id="Su.6.25.16">[Su.6.25.16] pakṣāddaśāhādathavā+apyakasmāttasyārdhamedaṃ tritayādvyavasyet/ śaṅkhāśrito vāyurudīrṇavegaḥ kṛtānuyātraḥ kaphapittaraktaiḥ// </l>
                    <l xml:id="Su.6.25.17">[Su.6.25.17] rujaḥ sutīvrāḥ pratanoti mūrdhni viśeṣataścāpi hi śaṅkhayostu/ sukaṣṭamenaṃ khalu śaṅkhakākhyaṃ maharṣayo vedavidaḥ purāṇāḥ// </l>
                    <l xml:id="Su.6.25.18">[Su.6.25.18] vyādhiṃ vadantyudgatamṛtyukalpaṃ bhiṣaksahasrairapi durnivāram// iti suśrutasaṃhitāyāmuttaratantrāntargate śālākyatantre śirorogavijñānīyo nāma pañcaviṃśo+adhyāyaḥ//25// </l>
                </div>
                <div n="26" type="adhyāyaḥ" xml:id="suśrutasaṃhitā-body-div-6-div-26">
                    <head xml:id="suśrutasaṃhitā-body-div-6-div-26-head">ṣaḍviṃśatitamo+adhyāyaḥ/</head>
                    <l xml:id="Su.6.26.1">[Su.6.26.1] athātaḥ śirorogapratiṣedhaṃ vyākhyāsyāmaḥ// </l>
                    <l xml:id="Su.6.26.2">[Su.6.26.2] yathovāca bhagavān dhanvantariḥ// </l>
                    <l xml:id="Su.6.26.3">[Su.6.26.3] vātavyādhividhiḥ kāryaḥ śiroroge+anilātmake/ payonupānaṃ seveta ghṛtaṃ tailamathāpi vā// </l>
                    <l xml:id="Su.6.26.4">[Su.6.26.4] mudgān kulatthānmāṣāṃśca khādecca niśi kevalān/ kaṭūṣṇāṃśca&amp; sasarpiṣkānuṣṇaṃ cānu payaḥ pibet// </l>
                    <l xml:id="Su.6.26.5">[Su.6.26.5] pibedvā payasā tailaṃ tatkalkaṃ vā+api mānavaḥ/ vātaghnasiddhaiḥ kṣīraiśca sukhoṣṇaiḥ sekamācaret// </l>
                    <l xml:id="Su.6.26.6">[Su.6.26.6] tatsiddhaiḥ pāyasairvā+api sukhoṣṇairlepayecchiraḥ/ &amp;svinnairvā matsyapiśitaiḥ kṛśarairvā sasaindhavaiḥ// </l>
                    <l xml:id="Su.6.26.7">[Su.6.26.7] candanotpalakuṣṭhairvā suślakṣṇairmagadhāyutaiḥ/ snigdhasya tailaṃ nasyaṃ syāt kulīrarasasādhitam// </l>
                    <l xml:id="Su.6.26.8">[Su.6.26.8] varuṇādau gaṇe kṣuṇṇe kṣīramardhodakaṃ pacet/ kṣīraśeṣaṃ ca tanmathyaṃ śītaṃ sāramupāharet// </l>
                    <l xml:id="Su.6.26.9">[Su.6.26.9] tato madhurakaiḥ siddhaṃ nasye tat pūjitaṃ haviḥ/ tasmin vipakve kṣīre tu peyaṃ sarpiḥ saśarkaram// </l>
                    <l xml:id="Su.6.26.10">[Su.6.26.10] dhūmaṃ cāsya yathākālaṃ snaihikaṃ yojayedbhiṣak/ pānābhyañjananasyeṣu basikarmaṇi secane// </l>
                    <l xml:id="Su.6.26.11">[Su.6.26.11] vidadhyāttraivṛtaṃ dhīmān balātailamathāpi vā/ bhojayecca rasaiḥ snigdhaiḥ payobhirvā susaṃskṛtaiḥ// </l>
                    <l xml:id="Su.6.26.12">[Su.6.26.12] pittaraktasamutthānau śirorogau nivārayet/ śirolepaiḥ sasarpiṣkaiḥ pariṣekaiśca śītalaiḥ// </l>
                    <l xml:id="Su.6.26.13">[Su.6.26.13] kṣīrekṣurasadhānyāmlamastukṣaudrasitājalaiḥ/ nalavañjulakahlāracandanotpalapadmakaiḥ// </l>
                    <l xml:id="Su.6.26.14">[Su.6.26.14] &amp;vaṃśaśaivalayaṣṭyāhvamustāmbhoruhasaṃyutaiḥ/ śiraḥpralepaiḥ saghṛtairvaisarpaiśca tathāvidhaiḥ// </l>
                    <l xml:id="Su.6.26.15">[Su.6.26.15] madhuraiśca mukhālaipairnasyakarmabhireva ca/ āsthāpanairvirekaiśca pathyaiśca snehabastibhiḥ// </l>
                    <l xml:id="Su.6.26.16">[Su.6.26.16] kṣīrasarpirhitaṃ nasyaṃ vasā vā jāṅgalā śubhā/ utpalādivipakvena kṣīreṇāsthāpanaṃ hitam// </l>
                    <l xml:id="Su.6.26.17">[Su.6.26.17] bhojanaṃ jāṅgalarasaiḥ sarpiṣā cānuvāsanam/ madhuraiḥ kṣīrasarpistu snehane ca saśarkaram// </l>
                    <l xml:id="Su.6.26.18">[Su.6.26.18] pittaraktaghnamuddiṣṭaṃ yaccānyadapi taddhitam/ kaphotthitaṃ śirorogaṃ jayet kaphanivāraṇaiḥ// </l>
                    <l xml:id="Su.6.26.19">[Su.6.26.19] śirovirekairvamanaistīkṣṇairgaṇḍūṣadhāraṇaiḥ/ acchaṃ ca pāyayetsarpiḥ svedayeccāpyabhīkṣṇaśaḥ// </l>
                    <l xml:id="Su.6.26.20">[Su.6.26.20] śiro madhūkasāreṇa snigdhaṃ cāpi virecayet/ iṅgudasya tvacā vā+api meṣaśṛṅgasya&amp; vā bhiṣak// </l>
                    <l xml:id="Su.6.26.21">[Su.6.26.21] ābhyāmeva kṛtāṃ vartiṃ dhūmapāne prayojayet/ ghreyaṃ kaṭphalacūrṇaṃ ca kavalāśca kaphāpahāḥ// </l>
                    <l xml:id="Su.6.26.22">[Su.6.26.22] saralākuṣṭhaśārṅgeṣṭādevakāṣṭhaiḥ sarohiṣaiḥ/ kṣārapiṣṭaiḥ salavaṇaiḥ sukhoṣṇairlepayecchiraḥ// </l>
                    <l xml:id="Su.6.26.23">[Su.6.26.23] yavaṣaṣṭikayoścānnaṃ vyoṣakṣārasamāyutam/ paṭolamudgakaulatthairmātrāvadbhojayedrasaiḥ// </l>
                    <l xml:id="Su.6.26.24">[Su.6.26.24] śiroroge tridoṣotthe tridoṣaghno vidhirhitaḥ/ sarpiḥpānaṃ viśeṣeṇa purāṇaṃ vā diśanti hi// </l>
                    <l xml:id="Su.6.26.25">[Su.6.26.25] kṣayaje kṣayamāsādya kartavyo bṛṃhaṇo vidhiḥ/ pāne nasye ca sarpiḥ syādvātaghnamadhuraiḥ śṛtam// </l>
                    <l xml:id="Su.6.26.26">[Su.6.26.26] kṣayakāsāpahaṃ cātra sarpiḥ pathyatamaṃ viduḥ/ kṛmibhirbhakṣyamāṇasya vakṣyate śirasaḥ kriyā// </l>
                    <l xml:id="Su.6.26.27">[Su.6.26.27] nasye hi śoṇitaṃ dadyāttena mūrcchanti jantavaḥ/ mattāḥ śoṇitagandhena samāyānti yatastataḥ// </l>
                    <l xml:id="Su.6.26.28">[Su.6.26.28] teṣāṃ nirharaṇaṃ kāryaṃ tato mūrdhavirecanaiḥ/ hrasvaśigrukabījairvā kāṃsyanīlīsamāyutaiḥ// </l>
                    <l xml:id="Su.6.26.29">[Su.6.26.29] kṛmighnairavapīḍaiśca mūtrapiṣṭairupācaret/ pūtimatsyayutān dhūmān kṛmighnāṃśca prayojayet// </l>
                    <l xml:id="Su.6.26.30">[Su.6.26.30] bhojanāni kṛmighnāni pānāni vividhāni ca/ sūryāvarte vidhātavyaṃ nasyakarmādibheṣajam// </l>
                    <l xml:id="Su.6.26.31">[Su.6.26.31] bhojanaṃ jāṅgalaprāyaṃ kṣīrānnavikṛtirghṛtam/ tathā+ardhabhedake vyādhau prāptamanyacca yadbhavet// </l>
                    <l xml:id="Su.6.26.32">[Su.6.26.32] śirīṣamūlakaphalairavapīḍo+anayorhitaḥ/ vaṃśamūlakaphalairavapīḍo+anayorhitaḥ// </l>
                    <l xml:id="Su.6.26.33">[Su.6.26.33] avapīḍo hitaścātra vacāmāgadhikāyutaḥ/ madhukenāvpīḍo vā madhunā saha saṃyutaḥ// </l>
                    <l xml:id="Su.6.26.34">[Su.6.26.34] manaḥśilāvapīḍo vā madhunā candanena vā/ teṣāmante hitaṃ nasyaṃ sarpirmadhurasānvitam// </l>
                    <l xml:id="Su.6.26.35">[Su.6.26.35] sārivotpalakuṣṭhāni madhukaṃ cāmlapeṣitam/ sarpistailayuto lepo dvayorapi sukhāvahaḥ// </l>
                    <l xml:id="Su.6.26.36">[Su.6.26.36] eṣa eva prayoktavyaḥ śiroroge kaphātmake/ anantavāte kartavyaḥ sūryāvartaharo&amp; vidhiḥ// </l>
                    <l xml:id="Su.6.26.37">[Su.6.26.37] sirāvyadhaśca kartavyo+anantavātapraśāntaye/ āhāraśca vidhātavyo vātapittavināśanaḥ// </l>
                    <l xml:id="Su.6.26.38">[Su.6.26.38] madhumastakasaṃyāvaghṛtapūraiśca bhojanam/ kṣīrasarpiḥ praśaṃsanti nasye pāne ca śaṅkhake// </l>
                    <l xml:id="Su.6.26.39">[Su.6.26.39] jāṅgalānāṃ rasaiḥ snigdhairāhāraścātra śasyate/ śatāvarīṃ tilān kṛṣṇān madhukaṃ nīlamutpalam// </l>
                    <l xml:id="Su.6.26.40">[Su.6.26.40] dūrvāṃ punarnavāṃ caiva lepe sādhvavacārayet/ mahāsugandhāmathavā pālindīṃ cāmlapeṣitām// </l>
                    <l xml:id="Su.6.26.41">[Su.6.26.41] śītāṃścātra parīṣekān pradehāṃśca prayojayet/ avapīḍaśca deyo+atra sūryāvartanivāraṇaḥ// </l>
                    <l xml:id="Su.6.26.42">[Su.6.26.42] kṛmikṣayakṛtau hitvā śirorogeṣu buddhimān/ madhutailasamāyuktaiḥ śirāṃsyativirecayet// </l>
                    <l xml:id="Su.6.26.43">[Su.6.26.43] paścātsarṣapatailena tato nasyaṃ prayojayet/ na cecchāntiṃ vrajantyevaṃ snigdhasvinnāṃstato bhiṣak// </l>
                    <l xml:id="Su.6.26.44">[Su.6.26.44] paścādupācaretsamyak sirāṇāmatha mokṣaṇaiḥ/ ṣaṭsaptatirnetrarogā daśāṣṭādaśa karṇajāḥ// </l>
                    <l xml:id="Su.6.26.45">[Su.6.26.45] ekatriṃśad ghrāṇagatāḥ śirasyekādaśaiva tu/ iti vistarato dṛṣṭāḥ(diṣṭāḥ) salakṣaṇacikitsitāḥ// </l>
                    <l xml:id="Su.6.26.46">[Su.6.26.46] etāvanto yathāsthūlamuttamāṅgagatā gadāḥ/ asmiñchāstre nigaditāḥ saṅkhyārūpacikitsitaiḥ// iti suśrutasaṃhitāyāmuttaratantrāntargate śālākyatantre śirorogapratiṣedho nāma ṣaṅviṃśo+adhyāyaḥ//26// </l>
                </div>
                <div n="27" type="adhyāyaḥ" xml:id="suśrutasaṃhitā-body-div-6-div-27">
                    <head xml:id="suśrutasaṃhitā-body-div-6-div-27-head">saptaviṃśatitamo+adhyāyaḥ/</head>
                    <l xml:id="Su.6.27.1">[Su.6.27.1] athāto navagrahākṛtivijñānīyamadhyāyaṃ vyākhyāsyāmaḥ// </l>
                    <l xml:id="Su.6.27.2">[Su.6.27.2] yathovāca bhagavān dhanvantariḥ// </l>
                    <l xml:id="Su.6.27.3">[Su.6.27.3] bālagrahāṇāṃ vijñānaṃ sādhanaṃ cāpyanantaram/ utpattiṃ kāraṇaṃ caiva suśrutaikamanāḥ śṛṇu// </l>
                    <l xml:id="Su.6.27.4">[Su.6.27.4] skandagrahastu prathamaḥ skandāpasmāra eva ca/ śakunī revatī caiva pūtanā cāndhapūtanā// </l>
                    <l xml:id="Su.6.27.5">[Su.6.27.5] pūtanā śītanāmā ca tathaiva mukhamaṇḍikā/ navamo naigameṣaśca yaḥ pitṛgrahasaṃjñitaḥ// </l>
                    <l xml:id="Su.6.27.6">[Su.6.27.6] dhātrīmātroḥ prākpradiṣṭāpacārācchaucabhraṣṭānmaṅgalācārahīnān/ trastān hṛṣṭāṃtarjitān tāḍitān vā pūjāhetorhiṃsyurete kumārān// </l>
                    <l xml:id="Su.6.27.7">[Su.6.27.7] aiśvaryasthāste na śakyā viśanto dehaṃ draṣṭuṃ mānuṣairviśvarūpāḥ/ āptaṃ vākyaṃ tatsamīkṣyābhidhāsye liṅgānyeṣāṃ yāni dehe bhavanti// </l>
                    <l xml:id="Su.6.27.8">[Su.6.27.8] śūnākṣaḥ&amp; kṣatajasagandhikaḥ stanadviḍ vakrāsyo hatacalitaikapakṣmanetraḥ/ udvigraḥ sululitacakṣuralparodī skandārto bhavati ca gāḍhamuṣṭivarcāḥ// </l>
                    <l xml:id="Su.6.27.9">[Su.6.27.9] niḥsaṃjño bhavati punarbhavetsasaṃjñaḥ saṃrabdhaḥ karacaraṇaiśca nṛtyatīva/ viṇmūtre sṛjati vinadya jṛmbhamāṇaḥ phenaṃ ca prasṛjati tatsakhābhipannaḥ// </l>
                    <l xml:id="Su.6.27.10">[Su.6.27.10] srastāṅgo bhayacakito vihaṅgagandhiḥ saṃsrāvivraṇaparipīḍitaḥ samantāt/ sphoṭaiśca pracitatanuḥ sadāhapākairvijñeyo bhavati śiśuḥ kṣataḥ śakunyā// </l>
                    <l xml:id="Su.6.27.11">[Su.6.27.11] raktāsyo haritamalo+atipāṇḍudehaḥ śyāvo vā jvaramukhapākavedanātaḥ/ revatyā viyathitatanuśca karṇanāsaṃ mṛdgāti dhruvamabhipīḍitaḥ kumāraḥ// </l>
                    <l xml:id="Su.6.27.12">[Su.6.27.12] srastāṅgaḥ svapiti sukhaṃ divā na rātrau viḍ bhinnaṃ sṛjati ca kākatulyagandhiḥ/ chardyā++ārto hṛṣitatanūruhaḥ kumārastṛṣṇālurbhavati ca pūtanāgṛhītaḥ// </l>
                    <l xml:id="Su.6.27.13">[Su.6.27.13] yo dveṣṭi stanamatisārakāsahikkācchardībhirjvarasahitābhirardyamānaḥ/ durvarṇaḥ satatamadhaḥśayo+amlagandhistaṃ brūyurbhiṣaja ihāndhapūtanārtam// </l>
                    <l xml:id="Su.6.27.14">[Su.6.27.14] udvigro bhṛśamativepate prarudyāt saṃlīnaḥ ssvapiti ca yasya cāntrakūjaḥ/ visrāṅgo bhṛśamatisāryate ca yastaṃ jānīyādbhiṣagiha śītapūtanārtam// </l>
                    <l xml:id="Su.6.27.15">[Su.6.27.15] mlānāṅgaḥ surucirapāṇipādavaktro bahvāśī kaluṣasirāvṛtodaro yaḥ/ sodvego bhavati ca mūtratulyagandhiḥ sa jñeyaḥ śiśuriha vaktramaṇḍikārtaḥ// </l>
                    <l xml:id="Su.6.27.16">[Su.6.27.16] yaḥ phenaṃ vamati vinamyate ca madhye sodvegaṃ vilapati cordhvamīkṣamāṇaḥ/ jvaryeta pratatamatho vasāsagandhirniḥsaṃjño bhavati hi naigameṣajuṣṭaḥ// </l>
                    <l xml:id="Su.6.27.17">[Su.6.27.17] prastabdho yaḥ stanadveṣī muhyate cāviśanmuhuḥ/ taṃ bālamacirāddhanti grahaḥ saṃpūrṇalakṣaṇaḥ// </l>
                    <l xml:id="Su.6.27.18">[Su.6.27.18] viparītamataḥ sādhyaṃ cikitsedacirārditam/ gṛhe purāṇahaviṣā+abhyajya bālaṃ śucau śuciḥ// </l>
                    <l xml:id="Su.6.27.19">[Su.6.27.19] sarṣapān prakiretteṣāṃ tailairdīpaṃ&amp; ca kārayet/ sadā sannihitaṃ cāpi juhuyāddhavyavāhanam// </l>
                    <l xml:id="Su.6.27.20">[Su.6.27.20] sarvagandhauṣadhībījairgandhamālyairalaṅkṛtam/ agnye kṛttikābhyaśca svāhā svāheti saṃtatam// </l>
                    <l xml:id="Su.6.27.21">[Su.6.27.21] namaḥ skandāya devāya grahādhipataye namaḥ/ śirasā tvā+abhivande+ahaṃ pratigṛhṇīṣva me balim/ nīrujo nirvikāraśca śiśurme jāyatāṃ drutam// iti suśrutasaṃhitāyāmuttaratantrāntargate kumāratantre navagrahākṛtivijñānīyo nāma (prathamo+adhyāyaḥ, āditaḥ) saptaviṃśo+adhyāyaḥ//27// </l>
                </div>
                <div n="28" type="adhyāyaḥ" xml:id="suśrutasaṃhitā-body-div-6-div-28">
                    <head xml:id="suśrutasaṃhitā-body-div-6-div-28-head">aṣṭāviṃśatitamo+adhyāyaḥ/</head>
                    <l xml:id="Su.6.28.1">[Su.6.28.1] athātaḥ skandhagrahapratiṣedhaṃ vyākhyāsyāmaḥ// </l>
                    <l xml:id="Su.6.28.2">[Su.6.28.2] yathovāca bhagavān dhanvantariḥ// </l>
                    <l xml:id="Su.6.28.3">[Su.6.28.3] skandagrahopasṛṣṭānāṃ kumārāṇāṃ praśasyate/ vātaghnadrumapatrāṇāṃ niṣkvāthaḥ pariṣecane// </l>
                    <l xml:id="Su.6.28.4">[Su.6.28.4] teṣāṃ mūleṣu siddhaṃ ca tailamabhyañjane hitam/ sarvagandhasurāmaṇḍakaiḍaryāvāpamiṣyate// </l>
                    <l xml:id="Su.6.28.5">[Su.6.28.5] devadāruṇi rāsnāyāṃ madhureṣu drumeṣu ca/ siddhaṃ sarpiśca sakṣīraṃ pānamasmai prayojayet// </l>
                    <l xml:id="Su.6.28.6">[Su.6.28.6] sarṣapāḥ sarpanirmoko vacā kākādanī ghṛtam/ uṣṭrājāvigavāṃ caiva romāṇyuddhūpanaṃ śiśoḥ// </l>
                    <l xml:id="Su.6.28.7">[Su.6.28.7] somavallīmindravallīṃ śamīṃ bilvasya kaṇṭakān/ mṛgādanyāśca mūlāni grathitānyeva dhārayet// </l>
                    <l xml:id="Su.6.28.8">[Su.6.28.8] raktāni mālyāni tathā patākā raktāśca gandhā vividhāśca bhakṣyāḥ/ ghaṇṭā ca devāya balirnivedyaḥ sukukkuṭaḥ skandagrahe hitāya// </l>
                    <l xml:id="Su.6.28.9">[Su.6.28.9] snānaṃ trirātraṃ niśi catvareṣu kuryāt puraṃ śāliyavairnavaistu/ adbhiśca gāyatryabhimantritābhiḥ prajvālanaṃ vyāhṛtibhiśca vahneḥ// </l>
                    <l xml:id="Su.6.28.10">[Su.6.28.10] rakṣāmataḥ pravakṣyāmi bālānāṃ pāpanāśinīm/ ahanyahani kartavyā yā bhiṣagbhiratandritaiḥ// </l>
                    <l xml:id="Su.6.28.11">[Su.6.28.11] tapasāṃ tejasāṃ caiva yaśasāṃ vapuṣāṃ tathā/ nidhānaṃ yo+avyayo devaḥ sa te skandaḥ prasīdatu// </l>
                    <l xml:id="Su.6.28.12">[Su.6.28.12] grahasenāpatirdevo devasenāpatirvibhuḥ/ devasenātipuharaḥ pātu tvāṃ bhagavān guhaḥ// </l>
                    <l xml:id="Su.6.28.13">[Su.6.28.13] devadevasya mahataḥ pāvakasya ca yaḥ sutaḥ/ gaṅgomākṛttikānāṃ ca sa te śarma prayacchatu// </l>
                    <l xml:id="Su.6.28.14">[Su.6.28.14] raktamālyāmbaraḥ śrīmān raktacandanabhūṣitaḥ/ raktadivyavapurdevaḥ pātu tvāṃ krauñcasūdanaḥ// iti suśrutasaṃhitāyāmuttaratantrāntargate kumāratantre skandapratiṣedho nāmā (dvitīyo+adhyāyaḥ, ādito+)aṣṭāviṃśo+adhyāyaḥ//28// </l>
                </div>
                <div n="29" type="adhyāyaḥ" xml:id="suśrutasaṃhitā-body-div-6-div-29">
                    <head xml:id="suśrutasaṃhitā-body-div-6-div-29-head">ekonatriṃśattamo+adhyāyaḥ/</head>
                    <l xml:id="Su.6.29.1">[Su.6.29.1] athātaḥ skandāpasmārapratiṣedhaṃ vyākhyāsyāmaḥ// </l>
                    <l xml:id="Su.6.29.2">[Su.6.29.2] yathovāca bhagavān dhanvantariḥ// </l>
                    <l xml:id="Su.6.29.3">[Su.6.29.3] bilvaḥ śirīṣo golomī surasādiśca yo gaṇaḥ/ pariṣeke prayoktavyaḥ skandāpasmāraśāntaye// </l>
                    <l xml:id="Su.6.29.4">[Su.6.29.4] sarvagandhavipakvaṃ tu tailamabhyañjane hitam/ kṣīravṛkṣakaṣāye ca kākolyādau gaṇe tathā// </l>
                    <l xml:id="Su.6.29.5">[Su.6.29.5] vipaktavyaṃ ghṛtaṃ cāpi pānīyaṃ payasā saha/ utsādanaṃ vacāhiṅguyuktaṃ skandagrahe hitam// </l>
                    <l xml:id="Su.6.29.6">[Su.6.29.6] gṛdhrolūkapurīṣāṇi keśā hastinakhā ghṛtam/ vṛkṣabhasya ca romāṇi yojyānyuddhūpane+api ca// </l>
                    <l xml:id="Su.6.29.7">[Su.6.29.7] anantāṃ kukkuṭīṃ bimbīṃ markaṭīṃ cāpi dhārayet/ pakvāpakvāni māṃsāni prasannā rudhiraṃ payaḥ// </l>
                    <l xml:id="Su.6.29.8">[Su.6.29.8] bhūtaudano nivedyaśca skandāpasmāriṇe+avaṭe/ catuṣpathe ca kartavyaṃ snānamasya yatātmanā// </l>
                    <l xml:id="Su.6.29.9">[Su.6.29.9] skandāpasmārasaṃjño yaḥ skandasya dayitaḥ sakhā/ viśākhasaṃjñaśca śiśoḥ śivo+astu vikṛtānanaḥ// iti suśrutasaṃhitāyāmuttaratantrāntargate kumāratantre skandāpasmārapratiṣedho nāma (tṛtīyo+adhyāyaḥ, āditaḥ) ekonatriṃśo+adhyāyaḥ//29// </l>
                </div>
                <div n="30" type="adhyāyaḥ" xml:id="suśrutasaṃhitā-body-div-6-div-30">
                    <head xml:id="suśrutasaṃhitā-body-div-6-div-30-head">triṃśattamo+adhyāyaḥ/</head>
                    <l xml:id="Su.6.30.1">[Su.6.30.1] athātaḥ śakunīpratīṣedhaṃ vyākhyāsyāmaḥ// </l>
                    <l xml:id="Su.6.30.2">[Su.6.30.2] yathovāca bhagavān dhanvantariḥ// </l>
                    <l xml:id="Su.6.30.3">[Su.6.30.3] śakunyabhiparītasya kāryo vaidyena jānatā/ vetasāmrakapitthānāṃ niṣkvāthaḥ pariṣecane// </l>
                    <l xml:id="Su.6.30.4">[Su.6.30.4] kaṣāyamadhuraistailaṃ kāryamabhyañjane śiśoḥ/ madhukośīrahrīberasārivotpalapadmakaiḥ// </l>
                    <l xml:id="Su.6.30.5">[Su.6.30.5] rodhrapriyaṅgumañjiṣṭhāgairikaiḥ pradihecchiśum/ vraṇeṣūktāni cūrṇāni pathyāni vividhāni ca// </l>
                    <l xml:id="Su.6.30.6">[Su.6.30.6] skandagrahe dhūpanāni tānīhāpi prayojayet/ śatāvarīmṛgairvārunāgadantīnidigdhikāḥ// </l>
                    <l xml:id="Su.6.30.7">[Su.6.30.7] lakṣmaṇāṃ sahadevāṃ ca bṛhatīṃ cāpi dhārayet/ tilataṇḍulakaṃ mālyaṃ haritālaṃ manaḥśilā// </l>
                    <l xml:id="Su.6.30.8">[Su.6.30.8] balirepa karañjeṣu nivedyo niyatātmanā/ niṣkuṭe ca prayoktavyaṃ snānamasya yathāvidhi// </l>
                    <l xml:id="Su.6.30.9">[Su.6.30.9] skandāpasmāraśamanaṃ ghṛtaṃ cāpīha pūjitam/ kuryācca vividhāṃ pūjāṃ śakunyāḥ kusumaiḥ śubhaiḥ// </l>
                    <l xml:id="Su.6.30.10">[Su.6.30.10] antarīkṣacarā devī sarvālaṅkārabhūṣitā/ ayomukhī tīkṣṇatuṇḍā śakunī te prasīdatu// </l>
                    <l xml:id="Su.6.30.11">[Su.6.30.11] durdarśanā mahākāyā piṅgākṣī bhairavasvarā/ lambodarī &amp;śaṅkukarṇī śakunī te prasīdatu// iti suśrutasaṃhitāyāmuttaratantrāntargate kumāratantre śakunīpratiṣedho nāma (caturtho+adhyāyaḥ, āditaḥ) triṃśo+adhyāyaḥ//30// </l>
                </div>
                <div n="31" type="adhyāyaḥ" xml:id="suśrutasaṃhitā-body-div-6-div-31">
                    <head xml:id="suśrutasaṃhitā-body-div-6-div-31-head">ekatriṃśattamo+adhyāyaḥ/</head>
                    <l xml:id="Su.6.31.1">[Su.6.31.1] athāto revatīpratiṣedhaṃ vyākhyāsyāmaḥ// </l>
                    <l xml:id="Su.6.31.2">[Su.6.31.2] yathovāca bhagavān dhanvantariḥ// </l>
                    <l xml:id="Su.6.31.3">[Su.6.31.3] aśvagandhā ca śṛṅgī ca sārivā sapunarnavā/ sahe tathā vidārī ca kaṣāyāḥ secane hitāḥ// </l>
                    <l xml:id="Su.6.31.4">[Su.6.31.4] tailamabhyañjane kāryaṃ kuṣṭhe sarjarase+api ca/ palaṅkaṣāyāṃ nalade tathā girikadambake// </l>
                    <l xml:id="Su.6.31.5">[Su.6.31.5] dhavāśvakarṇakakubhadhātakītindukīṣu ca/ kākolyādigaṇe caiva pānīyaṃ sarpiriṣyate// </l>
                    <l xml:id="Su.6.31.6">[Su.6.31.6] kulatthāḥ śaṅkhacūrṇaṃ ca pradehaḥ sārvagandhikaḥ/ gṛdhrolūkapurīṣāṇi yavā yavaphalo ghṛtam// </l>
                    <l xml:id="Su.6.31.7">[Su.6.31.7] sandhyayorubhayoḥ kāryametaduddhūpanaṃ śiśoḥ/ varuṇāriṣṭakamayaṃ rucakaṃ saindukaṃ tathā// </l>
                    <l xml:id="Su.6.31.8">[Su.6.31.8] satataṃ dhārayeccāpi kṛtaṃ vā pautrajīvikam/ śuklāḥ sumanaso lājāḥ payaḥ śālyodanaṃ tathā// </l>
                    <l xml:id="Su.6.31.9">[Su.6.31.9] balirnivedyo gotīrthe revatyai prayatātmanā/ saṅgame ca bhiṣak snānaṃ kuryāddhātrīkumārayoḥ// </l>
                    <l xml:id="Su.6.31.10">[Su.6.31.10] nānāvastradharā devī citramālyānulepanā/ calatkuṇḍalinī śyāmā revatī te prasīdatu// </l>
                    <l xml:id="Su.6.31.11">[Su.6.31.11] upāsate yāṃ satataṃ devyo vividhabhūṣaṇāḥ/ lambā karālā vinatā tathaiva bahuputrikā/ revatī śuṣkanāmā yā sā te devī prasīdatu// iti suśurtasaṃhitāyāmuttaratantrāntargate kumāratantre revatīpratiṣedho nāma (pañcamo+adhyāyaḥ, āditaḥ) ekatriṃśo+adhyāyaḥ//31// </l>
                </div>
                <div n="32" type="adhyāyaḥ" xml:id="suśrutasaṃhitā-body-div-6-div-32">
                    <head xml:id="suśrutasaṃhitā-body-div-6-div-32-head">dvātriṃśattamo+adhyāyaḥ/</head>
                    <l xml:id="Su.6.32.1">[Su.6.32.1] athātaḥ pūtanāratiṣedhaṃ vyākhyāsyāmaḥ// </l>
                    <l xml:id="Su.6.32.2">[Su.6.32.2] yathovāca bhagavān dhanvantariḥ// </l>
                    <l xml:id="Su.6.32.3">[Su.6.32.3] kapotavaṅkā+araluko varuṇaḥ pāribhadrakaḥ/ āsphotā caiva yojyāḥ syurbālānāṃ pariṣecane// </l>
                    <l xml:id="Su.6.32.4">[Su.6.32.4] vacā vayaḥsthā golomī haritālaṃ manaḥśilā/ kuṣṭhaṃ sarjarasaścaiva tailārthe varga iṣyate// </l>
                    <l xml:id="Su.6.32.5">[Su.6.32.5] hitaṃ ghṛtaṃ tugākṣīryāṃ siddhaṃ madhurakeṣu ca/ kuṣṭhatālīśakhadiracandanasyandane tathā// </l>
                    <l xml:id="Su.6.32.6">[Su.6.32.6] devadāruvacāhiṅgukuṣṭhaṃ girikadambarakaḥ/ elā hareṇavaścāpi yojyā uddhūpane sadā// </l>
                    <l xml:id="Su.6.32.7">[Su.6.32.7] gandhanākulikumbhīke majjāno badarasya ca/ karkaṭāsthi ghṛtaṃ cāpi dhūpanaṃ sarṣapaiḥ saha// </l>
                    <l xml:id="Su.6.32.8">[Su.6.32.8] kākādanīṃ citraphalāṃ bimbīṃ guñjāṃ ca dhārayet/ matsyaudanaṃ ca kurvīta kṛśarāṃ palalaṃ tathā/ śarāvasaṃpuṭe kṛtvā baliṃ śūnyagṛhe haret// </l>
                    <l xml:id="Su.6.32.9">[Su.6.32.9] ucchiṣṭenābhiṣekeṇa śiśoḥ snapanamiṣyate/ pūjyā ca pūtanā devī balibhiḥ sopahārakaiḥ// </l>
                    <l xml:id="Su.6.32.10">[Su.6.32.10] malināmbarasaṃvītā malinā rūkṣamūrdhajā/ śūnyāgārāśritā&amp; devī dārakaṃ pātu pūtanā// </l>
                    <l xml:id="Su.6.32.11">[Su.6.32.11] durdarśanā sudurgandhā karālā meghakālikā/ bhinnagārāśrayā devī dārakaṃ pātu pūtanā// iti suśrutasaṃhitāyāmuttaratantrāntargate kumāratantre (ṣaṣṭho+adhyāyaḥ, āditaḥ) dvātriṃśo+adhyāyaḥ//32// </l>
                </div>
                <div n="33" type="adhyāyaḥ" xml:id="suśrutasaṃhitā-body-div-6-div-33">
                    <head xml:id="suśrutasaṃhitā-body-div-6-div-33-head">trayastriṃśattamo+adhyāyaḥ/</head>
                    <l xml:id="Su.6.33.1">[Su.6.33.1] athāto+andhapūtanāprasiṣedhaṃ vyākhyāsyāmaḥ// </l>
                    <l xml:id="Su.6.33.2">[Su.6.33.2] yathovāca bhagavān dhanvantariḥ// </l>
                    <l xml:id="Su.6.33.3">[Su.6.33.3] tiktakadrumapatrāṇāṃ kāryaḥ kvātho+avasecane/ surā sauvīrakaṃ kuṣṭhaṃ haritālaṃ manaḥśilā// </l>
                    <l xml:id="Su.6.33.4">[Su.6.33.4] tathā sarjarasaścaiva tailārthamupadiśyate/ pippalyaḥ pippalīmūlaṃ vargo madhurako madhu// </l>
                    <l xml:id="Su.6.33.5">[Su.6.33.5] śālapārṇī bṛhatyau ca ghṛtārthamupadiśyate/ sarvagandhaiḥ pradehaśca gātreṣvakṣṇośca śītalaiḥ// </l>
                    <l xml:id="Su.6.33.6">[Su.6.33.6] purīṣaṃ kaukkuṭaṃ keśāṃścarma sarpatvacaṃ tathā/ jīrṇāṃ ca bhikṣusaṃghāṭīṃ dhūmanāyopakalpayet// </l>
                    <l xml:id="Su.6.33.7">[Su.6.33.7] kukkuṭīṃ markaṭīṃ śimbīmanantāṃ cāpi dhārayet/ māṃsamāmaṃ tathā pakvaṃ śoṇitaṃ ca catuṣpathe// </l>
                    <l xml:id="Su.6.33.8">[Su.6.33.8] nivedyamantaśca gṛhe śiśo rakṣānimittataḥ/ śiśośca snapanaṃ kuryāt sarvagandhodakaiḥ śubhaiḥ// </l>
                    <l xml:id="Su.6.33.9">[Su.6.33.9] karālā piṅgalā muṇḍā kaṣāyāmbaravāsinī/ devī bālamimaṃ prītā saṃrakṣatvandhapūtanā// iti suśrutasaṃhitāyāmuttaratantrāntargate kumāratantre+andhapūtanāpratiṣedho nāma (saptamo+adhyāyaḥ, āditaḥ) trayastriṃśo+adhyāyaḥ//33// </l>
                </div>
                <div n="34" type="adhyāyaḥ" xml:id="suśrutasaṃhitā-body-div-6-div-34">
                    <head xml:id="suśrutasaṃhitā-body-div-6-div-34-head">catustriṃśattamo+adhyāyaḥ/</head>
                    <l xml:id="Su.6.34.1">[Su.6.34.1] athātaḥ śītapūtanāpratiṣedhaṃ vyākhyāsyāmaḥ// </l>
                    <l xml:id="Su.6.34.2">[Su.6.34.2] yathovāca bhagavān dhanvantariḥ// </l>
                    <l xml:id="Su.6.34.3">[Su.6.34.3] kapitthaṃ suvahāṃ bimbīṃ tathā bilvaṃ pracībalam/ nandīṃ bhallātakaṃ cāpi pariṣeke prayojayet// </l>
                    <l xml:id="Su.6.34.4">[Su.6.34.4] bastamūtraṃ gavāṃ mūtraṃ mustaṃ ca suradāru ca/ kuṣṭhaṃ ca sarvagandhāṃśca tailārthamavacārayet// </l>
                    <l xml:id="Su.6.34.5">[Su.6.34.5] rohiṇīsarjakhadirapalāśakakubhatvacaḥ/ niṣkvāthya tasminniṣkvāthe sakṣīraṃ vipacedghṛtam// </l>
                    <l xml:id="Su.6.34.6">[Su.6.34.6] gṛdhrolūkapurīṣāṇi bastagandhāmahestvacaḥ/ nimbapatrāṇi madhukaṃ dhūpanārthaṃ prayojayet// </l>
                    <l xml:id="Su.6.34.7">[Su.6.34.7] dhārayedapi lambāṃ ca guñjāṃ kākādanīṃ tathā/ nadyāṃ mudgakṛtaiścānnaistarpayecchītapūtanām// </l>
                    <l xml:id="Su.6.34.8">[Su.6.34.8] devyai deyaścopahāro vāruṇī rudhiraṃ tathā/ jalāśayānte bālasya snapanaṃ copadiśyate// </l>
                    <l xml:id="Su.6.34.9">[Su.6.34.9] mudgaudanāśanā devī surāśoṇitapāyinī/ jalāśayālayā devī pātu tvāṃ śītapūtanā// iti suśrutasaṃhitāyāmuttaratantrāntargate kumāratantre śītapūtanāpratiṣedho nāma (aṣṭamo+adhyāyaḥ, āditaḥ) catustriṃśo+adhyāyaḥ//34// </l>
                </div>
                <div n="35" type="adhyāyaḥ" xml:id="suśrutasaṃhitā-body-div-6-div-35">
                    <head xml:id="suśrutasaṃhitā-body-div-6-div-35-head">pañcatriṃśattamo+adhyāyaḥ/</head>
                    <l xml:id="Su.6.35.1">[Su.6.35.1] athāto mukhamaṇḍikāpratiṣedhaṃ vyākhyāsyāmaḥ// </l>
                    <l xml:id="Su.6.35.2">[Su.6.35.2] yathovāca bhagavān dhanvantariḥ// </l>
                    <l xml:id="Su.6.35.3">[Su.6.35.3] kapitthabilvatarkārīvāṃśīgandharvahastakāḥ/ kuberākṣī ca yojyāḥ syurbālānāṃ pariṣecane// </l>
                    <l xml:id="Su.6.35.4">[Su.6.35.4] svarasairbhṛṅgavṛkṣāṇāṃ&amp; tathā+ajaharigandhayoḥ/ tailaṃ vasāṃ ca saṃyojya pacedabhyañjane śiśoḥ// </l>
                    <l xml:id="Su.6.35.5">[Su.6.35.5] madhūlikāyāṃ payasi tugākṣīryāṃ gaṇe tathā/ madhure pañcamūle ca kanīyasi ghṛtaṃ pacet// </l>
                    <l xml:id="Su.6.35.6">[Su.6.35.6] vacā sarjarasaḥ kuṣṭhaṃ sarpiścoddhūpanaṃ hitam/ dhārayedapi jihvāśca cāṣacīrallisarpajāḥ// </l>
                    <l xml:id="Su.6.35.7">[Su.6.35.7] varṇakaṃ cūrṇakaṃ mālyamañjanaṃ pāradaṃ tathā/ manaḥśilāṃ copaharedgoṣṭhamadhye baliṃ tathā// </l>
                    <l xml:id="Su.6.35.8">[Su.6.35.8] pāyasaṃ sapuroḍāśaṃ balyarthamupasaṃharet/ mantrapūtābhiradbhiśca tatraiva snapanaṃ hitam// </l>
                    <l xml:id="Su.6.35.9">[Su.6.35.9] alaṅkṛtā rūpavatī subhagā kāmarūpiṇī/ goṣṭhamadhyālayaratā pātu tvāṃ mukhamaṇḍikā// iti suśrutasaṃhitāyāmuttaratantrāntargate kumāratantre mukhamaṇḍikāpratiṣedho nāma (navamo+adhyāyaḥ, āditaḥ) pañcatriṃśattamo+adhyāyaḥ//35// </l>
                </div>
                <div n="36" type="adhyāyaḥ" xml:id="suśrutasaṃhitā-body-div-6-div-36">
                    <head xml:id="suśrutasaṃhitā-body-div-6-div-36-head">ṣaṭtriṃśattamo+adhyāyaḥ/</head>
                    <l xml:id="Su.6.36.1">[Su.6.36.1] athāto naigameṣapratiṣedhaṃ vyākhyāsyāmaḥ// </l>
                    <l xml:id="Su.6.36.2">[Su.6.36.2] yathovāca bhagavān dhanvantariḥ// </l>
                    <l xml:id="Su.6.36.3">[Su.6.36.3] bilvāgnimanthapūtīkāḥ kāryāḥ syuḥ pariṣecane/ surā sabījaṃ dhānyāmlaṃ pariṣeke ca śasyate// </l>
                    <l xml:id="Su.6.36.4">[Su.6.36.4] priyaṅgusaralānantāśatapuṣpākuṭannaṭaiḥ/ pacettailaṃ sagomūtrairdadhimastvamlakāñjikaiḥ// </l>
                    <l xml:id="Su.6.36.5">[Su.6.36.5] pañcamūladvayakvāthe kṣīre madhurakeṣu ca/ pacedghṛtaṃ ca medhāvī kharjūrīmastake+api vā// </l>
                    <l xml:id="Su.6.36.6">[Su.6.36.6] vacāṃ vayaḥsthāṃ golomīṃ jaṭilāṃ cāpi dhārayet/ utsādanaṃ hitaṃ cātra skandāpasmāranāśanam// </l>
                    <l xml:id="Su.6.36.7">[Su.6.36.7] siddhārthakavacāhiṅgukuṣṭhaṃ caivākṣataiḥ saha/ bhallātakājamodāśca hitamuddhūpanaṃ śiśoḥ// </l>
                    <l xml:id="Su.6.36.8">[Su.6.36.8] markaṭolūkagṛdhrāṇāṃ purīṣāṇi navagrahe/ dhūpaḥ supte jane kāryo bālasya hitamicchatā// </l>
                    <l xml:id="Su.6.36.9">[Su.6.36.9] tilataṇḍulakaṃ mālyaṃ bhakṣyāṃśca vividhānapi/ kumārapitṛmeṣāya vṛkṣamūle nivedayet// </l>
                    <l xml:id="Su.6.36.10">[Su.6.36.10] adhastādvaṭavṛkṣasya snapanaṃ copadiśyate/ baliṃ nyagrodhavṛkṣeṣu tithau ṣaṣṭhyāṃ nivedayet// </l>
                    <l xml:id="Su.6.36.11">[Su.6.36.11] ajānanaścalākṣibhrūḥ kāmarūpī mahāyaśāḥ/ bālaṃ bālapitā devo naigameṣo+abhirakṣatu// iti suśrutasaṃhitāyāmuttaratantrāntargate kumāratantre naigameṣapratiṣedho nāma (daśamo+adhyāyaḥ, āditaḥ) ṣaṭtriṃśo+adhyāyaḥ//36// </l>
                </div>
                <div n="37" type="adhyāyaḥ" xml:id="suśrutasaṃhitā-body-div-6-div-37">
                    <head xml:id="suśrutasaṃhitā-body-div-6-div-37-head">saptatriṃśattamo+adhyāyaḥ/</head>
                    <l xml:id="Su.6.37.1">[Su.6.37.1] athāto grahotpattimadhyāyaṃ vyākhyāsyāmaḥ// </l>
                    <l xml:id="Su.6.37.2">[Su.6.37.2] yathovāca bhagavān dhanvantariḥ// </l>
                    <l xml:id="Su.6.37.3">[Su.6.37.3] nava skandādayaḥ proktā bālānāṃ ya ime grahāḥ/ śrīmanto divyavapuṣo nārīpuruṣavigrahāḥ// </l>
                    <l xml:id="Su.6.37.4">[Su.6.37.4] ete guhasya rakṣārthaṃ kṛttikomāgniśūlibhiḥ/ sṛṣṭāḥ śaravaṇasthasya rakṣitasyātmatejasā// </l>
                    <l xml:id="Su.6.37.5">[Su.6.37.5] strīvigrahā grahā ye tu nānārūpā mayeritāḥ/ gaṅgomākṛttikānāṃ te bhāgā rājasatāmasāḥ// </l>
                    <l xml:id="Su.6.37.6">[Su.6.37.6] naigameṣastu pārvatyā sṛṣṭo meṣānano grahaḥ/ kumāradhārī devasya guhasyātmasamaḥ sakhā// </l>
                    <l xml:id="Su.6.37.7">[Su.6.37.7] skandāpasmārasaṃjño yaḥ so+agninā+agnisamadyutiḥ/ sa ca skandasakhā nāma viśākha iti cocyate// </l>
                    <l xml:id="Su.6.37.8">[Su.6.37.8] skandaḥ sṛṣṭo bhagavatā devena tripurāriṇā/ bibharti cāparāṃ saṃjñāṃ kumāra iti sa grahaḥ// </l>
                    <l xml:id="Su.6.37.9">[Su.6.37.9] bālalīlādharo yo+ayaṃ devo rudrāgnisṃbhavaḥ/ mithyācāreṣu&amp; bhagavān svayaṃ naiṣa pravartate// </l>
                    <l xml:id="Su.6.37.10">[Su.6.37.10] kumāraḥ skandasāmānyādatra kecidapaṇḍitāḥ/ gṛhṇātītyalpavijñānā bruvate dehacintakāḥ// </l>
                    <l xml:id="Su.6.37.11">[Su.6.37.11] tato bhagavati skande surasenāpatau kṛte/ upatasthurgrahāḥ sarve dīptaśaktidharaṃ guham// </l>
                    <l xml:id="Su.6.37.12">[Su.6.37.12] ūcuḥ prāñjalayaścainaṃ vṛttiṃ naḥ saṃvidhatsva vai/ teṣāmarthe tataḥ skandaḥ śivaṃ devamacodayat// </l>
                    <l xml:id="Su.6.37.13">[Su.6.37.13] tato grahāṃstānuvāca bhagavān bhaganetrahṛt/ tiryagyoniṃ mānuṣaṃ ca tritayaṃ jagat// </l>
                    <l xml:id="Su.6.37.14">[Su.6.37.14] parasparopakāreṇa vartate dhāryate+api ca/ devā manuṣyān prīṇanti tairyagyonīṃstathaiva ca// </l>
                    <l xml:id="Su.6.37.15">[Su.6.37.15] vartamānairyathākālaṃ śītavarṣoṣṇamārutaiḥ/ ijyāñjalinamaskārajapahomavratādibhiḥ// </l>
                    <l xml:id="Su.6.37.16">[Su.6.37.16] narāḥ samyak prayuktaiśca prīṇanti tridiveśvarān/ bhāgadheyaṃ vibhaktaṃ ca śeṣaṃ kiñcinna vidyate// </l>
                    <l xml:id="Su.6.37.17">[Su.6.37.17] tadyuṣmākaṃ śubhā vṛttirbāleṣveva bhaviṣyati/ kuleṣu yeṣu nejyante devāḥ pitara eva ca// </l>
                    <l xml:id="Su.6.37.18">[Su.6.37.18] brāhmaṇāḥ sādhavaścaiva guravo+atithayastathā/ nivṛttācāraśauceṣu parapākopajīviṣu// </l>
                    <l xml:id="Su.6.37.19">[Su.6.37.19] utsannabalibhikṣeṣu bhinnakāṃsyopabhojiṣu/ gṛheṣu teṣu ye bālāstān gṛhṇīdhvamaśaṅkitāḥ// </l>
                    <l xml:id="Su.6.37.20">[Su.6.37.20] tatra vo vipulā vṛttiḥ pūjā caiva bhaviṣyati/ evaṃ grahāḥ samutpannā bālān gṛhṇanti cāpyataḥ// </l>
                    <l xml:id="Su.6.37.21">[Su.6.37.21] grahopasṛṣṭā bālāstu duścikitsyatamā matāḥ/ vaikalyaṃ maraṇaṃ cāpi dhruvaṃ skandagrahe matam// </l>
                    <l xml:id="Su.6.37.22">[Su.6.37.22] skandagraho+atyugratamaḥ sarveṣveva yataḥ smṛtaḥ/ anyo vā sarvarūpastu na sādhyo graha ucyate// iti suśrutasaṃhitāyāmuttaratantrāntargate kumāratantre grahotpattyadhyāyo nāma (ekādaśo+adhyāyaḥ, āditaḥ) saptatriṃśattamo+adhyāyaḥ//37// </l>
                </div>
                <div n="38" type="adhyāyaḥ" xml:id="suśrutasaṃhitā-body-div-6-div-38">
                    <head xml:id="suśrutasaṃhitā-body-div-6-div-38-head">aṣṭatriṃśattamo+adhyāyaḥ/</head>
                    <l xml:id="Su.6.38.1">[Su.6.38.1] athāto yonivyāpatpratiṣedhaṃ vyākhyāsyāmaḥ// </l>
                    <l xml:id="Su.6.38.2">[Su.6.38.2] yathovāca bhagavān dhanvantariḥ// </l>
                    <l xml:id="Su.6.38.3">[Su.6.38.3] pravṛddhaliṅgaṃ puruṣaṃ yā+atyarthamupasevate/ rūkṣadurbalabālā yā tasyā vāyuḥ prakupyati// </l>
                    <l xml:id="Su.6.38.4">[Su.6.38.4] sa duṣṭo yonimāsādya yonirogāya kalpate/ trayāṇāmapi doṣāṇāṃ yathāsvaṃ lakṣaṇena tu// </l>
                    <l xml:id="Su.6.38.5">[Su.6.38.5] viṃśatirvyāpado yonernirdiṣṭā rogasaṃgrahe/ mithyācāreṇa yāḥ strīṇāṃ praduṣṭenārtavena ca// </l>
                    <l xml:id="Su.6.38.6">[Su.6.38.6] jāyante bījadoṣācca daivācca śṛṇu tāḥ pṛthak/ udāvartā tathā vandhyā viplutā ca pariplutā// </l>
                    <l xml:id="Su.6.38.7">[Su.6.38.7] vātalā ceti vātotthāḥ pittotthā rudhirakṣarā/ vāminī snāṃsinī cāpi putraghnī pittalā ca yā// </l>
                    <l xml:id="Su.6.38.8">[Su.6.38.8] atyānandā ca yā yoniḥ karṇinī caraṇādvayam&amp;/ śleṣmalā&amp; ca kaphājjñeyā ṣaṇḍākhyā phalinī tathā// </l>
                    <l xml:id="Su.6.38.9">[Su.6.38.9] &amp;mahatī sūcivaktrā ca sarvajeti tridoṣajā/ saphenilamudāvartā rajaḥ kṛcchreṇa muñcati// </l>
                    <l xml:id="Su.6.38.10">[Su.6.38.10] vandhyāṃ naṣṭārtavāṃ vidyādviplutāṃ nityavedanām/ pariplutāyāṃ bhavati grāmyadharme rujā bhṛśam// </l>
                    <l xml:id="Su.6.38.11">[Su.6.38.11] vātalā karkaśā stabdhā śūlanistodapīḍitā/ catasṛṣvapi cādyāsu bhavantyanilavedanāḥ// </l>
                    <l xml:id="Su.6.38.12">[Su.6.38.12] sadāhaṃ prakṣaratyasraṃ yasyāṃ sā lohitakṣarā/ savātamudgiredbījaṃ vāminī rajasā yutam// </l>
                    <l xml:id="Su.6.38.13">[Su.6.38.13] prasraṃsinī syandate tu kṣobhitā duḥprasūśca yā/ sthitaṃ sthitaṃ hanti garbhaṃ putraghnī raktasaṃsravāt// </l>
                    <l xml:id="Su.6.38.14">[Su.6.38.14] atyarthaṃ pittalā yonirdāhapākajvarānvitā/ catasṛṣvapi cādyāsu pittaliṅgocchrayo bhavet// </l>
                    <l xml:id="Su.6.38.15">[Su.6.38.15] atyānandā na santoṣaṃ grāmyadharmeṇa gacchati/ karṇinyāṃ karṇikā yonau śleṣmāsṛgbhyāṃ prajāyate// </l>
                    <l xml:id="Su.6.38.16">[Su.6.38.16] maithune+acaraṇā&amp; pūrvaṃ puruṣādatiricyate/ bahuśaścāticaraṇādanyā bījaṃ na vindati// </l>
                    <l xml:id="Su.6.38.17">[Su.6.38.17] śleṣmalā picchilā yoniḥ kaṇḍūyuktā+atiśītalā/ catasṛṣvapi cādyāsu śleṣmaliṅgocchritirbhavet// </l>
                    <l xml:id="Su.6.38.18">[Su.6.38.18] anārtavastanā ṣaṇḍī kharasparśā ca maithune/ atikāyagṛhītāyāstaruṇyāḥ phalinī bhavet// </l>
                    <l xml:id="Su.6.38.19">[Su.6.38.19] vivṛtā+atimahāyoniḥ sūcīvaktrā+atisaṃvṛtā/ sarvaliṅgasamutthānā sarvadoṣaprakopajā// </l>
                    <l xml:id="Su.6.38.20">[Su.6.38.20] catasṛṣvapi cādyāsu sarvaliṅgocchritirbhavet/ pañcāsādhyā bhavantīmā yonayaḥ sarvadoṣajāḥ// </l>
                    <l xml:id="Su.6.38.21">[Su.6.38.21] pratidoṣaṃ tu sādhyāsu snehādikrama iṣyate/ dadyāduttarabastīṃśca viśeṣeṇa yathoditān// </l>
                    <l xml:id="Su.6.38.22">[Su.6.38.22] karkaśāṃ śītalāṃ stabdhāmalpasparśāṃ ca maithune/ kumbhīsvedairupacaret sānūpaudakasṃayutaiḥ// </l>
                    <l xml:id="Su.6.38.23">[Su.6.38.23] madhurauṣadhasaṃyuktān veśavārāṃśca yoniṣu/ nikṣipeddhārayeccāpi picutailamatandritaḥ// </l>
                    <l xml:id="Su.6.38.24">[Su.6.38.24] dhāvanāni ca pathyāni kurvītāpūraṇāni ca/ oṣacoṣānvitāsūktaṃ kuryācchītaṃ vidhiṃ bhiṣak// </l>
                    <l xml:id="Su.6.38.25">[Su.6.38.25] durgandhāṃ picchilāṃ cāpi cūrṇaiḥ pañcakaṣāyajaiḥ/ pūrayedrājavṛkṣādikaṣāyaiścāpi dhāvanam// </l>
                    <l xml:id="Su.6.38.26">[Su.6.38.26] yonyāṃ tu pūyasrāviṇyāṃ śodhanadravyasaṃbhṛtaiḥ/ sagomūtraiḥ salavaṇaiḥ śodhanaṃ hitamiṣyate&amp;// </l>
                    <l xml:id="Su.6.38.27">[Su.6.38.27] bṛhatīphalakalkasya dviharidrāyutasya ca/ kaṇḍūmatīmalpasparśāṃ pūrayeddhūpayettathā// </l>
                    <l xml:id="Su.6.38.28">[Su.6.38.28] vartiṃ pradadyāt karṇinyāṃ śodhanadravyasaṃbhṛtām/ prasraṃsinīṃ ghṛtābhyāktāṃ kṣīrasvinnāṃ praveśayet// </l>
                    <l xml:id="Su.6.38.29">[Su.6.38.29] pidhāya veśavāreṇa tato bandhaṃ samācaret/ pratidoṣaṃ vidadhyācca surāriṣṭāsavān bhiṣak// </l>
                    <l xml:id="Su.6.38.30">[Su.6.38.30] prātaḥ prātarniṣeveta rasonāduddhṛtaṃ rasam/ kṣīramāṃsarasaprāyamāhāraṃ vidadhīta ca// </l>
                    <l xml:id="Su.6.38.31">[Su.6.38.31] śukrārtavādayo doṣāḥ stanarogāśca kīrtitāḥ/ klaibyasthānāni&amp; mūḍhasya garbhasya vidhireva ca// </l>
                    <l xml:id="Su.6.38.32">[Su.6.38.32] garbhiṇīpratirogeṣu cikitsā cāpyudāhṛtā/ sarvathā tāṃ prayuñjīta yonivyāpatsu buddhimān/ apaprajātārogāṃśca cikitseduttarādbhiṣak// iti suśrutasaṃhitāyāmuttaratantrāntargate kumāratantre yonivyāpatpratiṣedho nāma (dvādaśo+adhyāyaḥ, ādito+)aṣṭatriṃśattamo+adhyāyaḥ//38// uttaratantre dvitīyaṃ kaumāratantraṃ samāptam//2// </l>
                </div>
                <div n="39" type="adhyāyaḥ" xml:id="suśrutasaṃhitā-body-div-6-div-39">
                    <head xml:id="suśrutasaṃhitā-body-div-6-div-39-head">ekonacatvāriṃśattamo+adhyāyaḥ/</head>
                    <l xml:id="Su.6.39.1">[Su.6.39.1] athāto jvarapratiṣedhaṃ vyākhyāsyāmaḥ// </l>
                    <l xml:id="Su.6.39.2">[Su.6.39.2] yathovāca bhagavān dhanvantariḥ// </l>
                    <l xml:id="Su.6.39.3">[Su.6.39.3] yenāmṛtamapāṃ madhyāduddhṛtaṃ pūrvajanmani/ yato+amaratvaṃ saṃprāptāstridaśāstridiveśvarāt// </l>
                    <l xml:id="Su.6.39.4">[Su.6.39.4] śiṣyāstaṃ devamāsīnaṃ papracchuḥ suśrutādayaḥ/ vraṇasyopadravāḥ proktā vraṇināmapyataḥ param// </l>
                    <l xml:id="Su.6.39.5">[Su.6.39.5] samāsād vyāsataścaiva brūhi no bhiṣajāṃvara/ upadraveṇa juṣṭasya vraṇaḥ kṛcchreṇa sidhyati// </l>
                    <l xml:id="Su.6.39.6">[Su.6.39.6] upadravāstu vraṇinaḥ kṛcchrasādhyāḥ prakīrtitāḥ/ prakṣīṇabalamāṃsasya śeṣadhātuparikṣayāt// </l>
                    <l xml:id="Su.6.39.7">[Su.6.39.7] tasmādupadravān kṛtsnān brūhi naḥ sacikitsitān/ sarvakāyacikitsāsu ye dṛṣṭāḥ paramarṣiṇā// </l>
                    <l xml:id="Su.6.39.8">[Su.6.39.8] teṣāṃ tadvacanaṃ śrutvā prābravīdbhiṣajāṃvaraḥ/ jvaramādau pravakṣyāmi sa rogānīkarāṭ smṛtaḥ// </l>
                    <l xml:id="Su.6.39.9">[Su.6.39.9] rudrakopāgnisaṃbhūtaḥ sarvabhūtapratāpanaḥ/ taistairnāmabhiranyeṣāṃ sattvānāṃ parikīrtyate// </l>
                    <l xml:id="Su.6.39.10">[Su.6.39.10] janmādau nidhane caiva prāyo viśati dehinam&amp;/ ataḥ sarvavikārāṇāmayaṃ rājā prakīrtitaḥ// </l>
                    <l xml:id="Su.6.39.11">[Su.6.39.11] ṛte devamanuṣyebhyo nānyo viṣahate tu tam/ karmaṇā labhate yasmāddevatvaṃ mānusādapi// </l>
                    <l xml:id="Su.6.39.12">[Su.6.39.12] punaścaiva cyutaḥ svargānmānuṣyamanuvartate/ tasmātte devabhāvena sahante mānuṣā jvaram// </l>
                    <l xml:id="Su.6.39.13">[Su.6.39.13] śeṣāḥ sarve vipadyante tairyagyonā jvarārditāḥ/ svedāvarodhaḥ&amp; santāpaḥ sarvāṅgagrahaṇaṃ tathā// </l>
                    <l xml:id="Su.6.39.14">[Su.6.39.14] vikārā yugapadyasmin jvaraḥ sa parikīrtitaḥ/ doṣaiḥ pṛthak samastaiśca dvandvairāgantureva ca// </l>
                    <l xml:id="Su.6.39.15">[Su.6.39.15] anekakāraṇotpannaḥ smṛtastvaṣṭavidho jvaraḥ/ doṣāḥ prakupitāḥ sveṣu kāleṣu svaiḥ prakopaṇaiḥ// </l>
                    <l xml:id="Su.6.39.16">[Su.6.39.16] vyāpya dehamaśeṣeṇa jvaramāpādayanti hi/ duṣṭāḥ svahetubhirdoṣāḥ prāpyāmāśayamūṣmaṇā// </l>
                    <l xml:id="Su.6.39.17">[Su.6.39.17] sahitā rasamāgatya rasasvedapravāhiṇām/ srotasāṃ mārgamāvṛtya mandīkṛtya hutāśanam// </l>
                    <l xml:id="Su.6.39.18">[Su.6.39.18] nirasya bahirūṣmāṇaṃ paktisthānācca kevalam/ śarīraṃ samabhivyāpya svakāleṣu jvarāgamam// </l>
                    <l xml:id="Su.6.39.19">[Su.6.39.19] janayatyatha vṛddhiṃ vā svavarṇaṃ ca tvagādiṣu/ mithyātiyuktairapi ca snehādyaiḥ karmabhirnṛṇām// </l>
                    <l xml:id="Su.6.39.20">[Su.6.39.20] vividhādabhighātācca rogotthānāt prapākataḥ/ śramāt kṣayādajīrṇācca viṣātsātmyartuparyayāt// </l>
                    <l xml:id="Su.6.39.21">[Su.6.39.21] oṣadhīpuṣpagandhācca śokānnakṣatrapīḍayā&amp;/ abhicārābhiśāpābhyāṃ manobhūtābhiśaṅkayā// </l>
                    <l xml:id="Su.6.39.22">[Su.6.39.22] strīṇāmapaprajātānāṃ prajātānāṃ tathā+ahitaiḥ/ stanyāvataraṇe caiva jvaro doṣaiḥ pravartate// </l>
                    <l xml:id="Su.6.39.23">[Su.6.39.23] tairvegavadbhirbahudhā samudbhrāntairvimārgagaiḥ/ vikṣipyamāṇo+antaragnirbhavatyāśu bahiścaraḥ// </l>
                    <l xml:id="Su.6.39.24">[Su.6.39.24] ruṇaddhi cāpyapāṃdhātuṃ yasmāttasmājjvarāturaḥ/ bhavatyatyuṣṇagātraśca &amp;jvaritastena cocyate// </l>
                    <l xml:id="Su.6.39.25">[Su.6.39.25] śramo+aratirvivarṇatvaṃ vairasyaṃ nayanaplavaḥ/ icchādveṣau muhuścāpi śītavātātapādiṣu// </l>
                    <l xml:id="Su.6.39.26">[Su.6.39.26] jṛmbhā+aṅgamardo gurutā romaharṣo+arucistamaḥ/ apraharṣaśca śītaṃ ca bhavatyutpatsyati jvare// </l>
                    <l xml:id="Su.6.39.27">[Su.6.39.27] sāmānyato viśeṣāttu jṛmbhā+atyarthaṃ samīraṇāt/ pittānnayanayordāhaḥ kaphānnannābhinandanam// </l>
                    <l xml:id="Su.6.39.28">[Su.6.39.28] sarvaliṅgasamavāyaḥ sarvadoṣaprakopaje/ dvayordvayostu rūpeṇa saṃsṛṣṭaṃ dvandvajaṃ viduḥ// </l>
                    <l xml:id="Su.6.39.29">[Su.6.39.29] vepathurviṣamo vegaḥ kaṇṭhauṣṭhapariśoṣaṇam/ nidrānāśaḥ kṣutaḥ stambho gātrāṇāṃ raukṣyameva ca// </l>
                    <l xml:id="Su.6.39.30">[Su.6.39.30] śirohṛdgātrarugvaktravairasyaṃ baddhaviṭkatā/ jṛmbhā++ādhmānṃa tathā śūlaṃ bhavatyanilaje jvare// </l>
                    <l xml:id="Su.6.39.31">[Su.6.39.31] vegastīkṣṇo+atisāraśca nidrālpatvaṃ tathā vamiḥ/ kaṇṭhauṣṭhamukhanāsānāṃ pākaḥ svedaśca jāyate// </l>
                    <l xml:id="Su.6.39.32">[Su.6.39.32] pralāpaḥ kaṭutā vaktre mūrcchā dāho madastṛṣā/ pītaviṇmūtranetratvaṃ paittike bhrama eva ca// </l>
                    <l xml:id="Su.6.39.33">[Su.6.39.33] gauravaṃ śītamutkleśo romaharṣo+atinidratā/ srotorodho &amp;rugalpatvaṃ praseko madhurāsyatā// </l>
                    <l xml:id="Su.6.39.34">[Su.6.39.34] nātyuṣṇagātratā chardiraṅgasādo+avipākatā/ pratiśyāyo+aruciḥ kāsaḥ kaphaje+akṣṇośca&amp; śuklatā// </l>
                    <l xml:id="Su.6.39.35">[Su.6.39.35] nidrānāśo bhramaḥ śvāsastandrā suptāṅgatā+aruciḥ/ tṛṣṇā moho madaḥ stambho dāhaḥ śītaṃ hṛdi vyathā// </l>
                    <l xml:id="Su.6.39.36">[Su.6.39.36] paktiścireṇa doṣāṇāmunmādaḥ śyāvadantatā/ rasanā paruṣā kṛṣṇā sandhimūrdhāsthijā rujaḥ// </l>
                    <l xml:id="Su.6.39.37">[Su.6.39.37] nirbhugne kaluṣe netre karṇau śabdaruganvitau/ pralāpaḥ srotasāṃ pākaḥ kūjanaṃ cetanācyutiḥ// </l>
                    <l xml:id="Su.6.39.38">[Su.6.39.38] svedamūtrapurīṣāṇāmalpaśaḥ sucirāt srutiḥ/ sarvaje sarvaliṅgāni viśeṣaṃ cātra me śṛṇu// </l>
                    <l xml:id="Su.6.39.39">[Su.6.39.39] nātyuṣṇaśīto+alpasaṃjño bhrāntaprekṣī hatasvaraḥ/ kharajihvaḥ śuṣkakaṇṭhaḥ svedaviṇmūtravarjitaḥ// </l>
                    <l xml:id="Su.6.39.40">[Su.6.39.40] sāsro nirbhugnahṛdayo&amp; bhaktadveṣī hataprabhaḥ/ śvasannipatitaḥ śete pralāpopadravāyutaḥ// </l>
                    <l xml:id="Su.6.39.41">[Su.6.39.41] tamabhinyāsamityāhurhataujasamathāpare/ sannipātajvaraṃ kṛcchramasādhyamapare viduḥ// </l>
                    <l xml:id="Su.6.39.42">[Su.6.39.42] nidropetamabhinyāsaṃ kṣīṇamenaṃ hataujasam/ saṃnyastagātraṃ saṃnyāsaṃ vidyātsarvātmake jvare// </l>
                    <l xml:id="Su.6.39.43">[Su.6.39.43] ojo visraṃsate yasya pittānilasamucchrayāt/ sa gātrastambhaśītābhyāṃ &amp;śayanepsuracetanaḥ// </l>
                    <l xml:id="Su.6.39.44">[Su.6.39.44] api jāgrat svapan jantustandrāluśca pralāpavān/ saṃhṛṣṭaromā srastāṅgo mandasantāpavedanaḥ// </l>
                    <l xml:id="Su.6.39.45">[Su.6.39.45] ojonirodhajaṃ tasya jānīyāt kuśalo bhisak/ saptame vidase prāpte daśame dvādaśe+api vā// </l>
                    <l xml:id="Su.6.39.46">[Su.6.39.46] punardhorataro bhūtvā praśamaṃ yāti hanti vā/ dvidoṣocchrāyaliṅgāstu dvandvajāstrividhāḥ smṛtāḥ// </l>
                    <l xml:id="Su.6.39.47">[Su.6.39.47] tṛṣṇā mūrcchā bhramo dāhaḥ svapnanāśaḥ śirorujā/ kaṇṭhāsyaśoṣo vamathū romaharṣo+arucistathā// </l>
                    <l xml:id="Su.6.39.48">[Su.6.39.48] parvbhedaśca jṛmbhā ca vātapittajvarākṛtiḥ/ staimityaṃ parvaṇaṃ bhedo nidrā gauravameva ca// </l>
                    <l xml:id="Su.6.39.49">[Su.6.39.49] śirograhaḥ pratiśyāyaḥ kāsaḥ svedapravartanam/ santāpo madhyavegaśca vātaśleṣmajvarākṛtiḥ// </l>
                    <l xml:id="Su.6.39.50">[Su.6.39.50] liptātiktāsyatā tandrā mohaḥ kāso+arucistṛṣā/ muhurdāho muhuḥ śītaṃ śleṣmapittajvarākṛtiḥ//</l>
                    <l xml:id="Su.6.39.50.1">[Su.6.39.50.1] (/ jṛmbhādhmānamadotkampaparvabhedaparikṣayāḥ/ tṛṭpralāpābhitāpāḥ syurjvare mārutapaittike// </l>
                    <l xml:id="Su.6.39.50.2">[Su.6.39.50.2] śūlakāsakakotkleśaśītavepathupīnasāḥ/ gauravāruciviṣṭambhā vātaśleṣmasamudbhave// </l>
                    <l xml:id="Su.6.39.50.3">[Su.6.39.50.3] śītadāhārucistambhasvedamohamadabhramāḥ/ kāsāṅgasādahṛllāsā bhavanti kaphapaittike//) </l>
                    <l xml:id="Su.6.39.51">[Su.6.39.51] &amp;kṛśānāṃ jvaramuktānāṃ mithyāhāravihāriṇām/ doṣaḥ svalpo+api saṃvṛddho dehināmanileritaḥ// </l>
                    <l xml:id="Su.6.39.52">[Su.6.39.52] satatānyedyuṣkatryākhyacāturthān sapralepakān/ kaphasthānavibhāgena yathāsaṃkhyaṃ karoti hi// </l>
                    <l xml:id="Su.6.39.53">[Su.6.39.53] ahorātrādahorātrāt sthānāt sthānaṃ prapadyate/ tataścāmāśayaṃ prāpya doṣaḥ&amp; kuryājjvaraṃ nṛṇām// </l>
                    <l xml:id="Su.6.39.54">[Su.6.39.54] tathā pralepako jñeyaḥ&amp; śoṣiṇāṃ prāṇanāśanaḥ/ duścikitsyatamo mandaḥ sukaṣṭo dhātuśoṣakṛt// </l>
                    <l xml:id="Su.6.39.55">[Su.6.39.55] kaphasthāneṣu vā doṣastiṣṭan dvitricaturṣu vā/ viparyayākhyān kurute viṣamān kṛcchrasādhanān// </l>
                    <l xml:id="Su.6.39.56">[Su.6.39.56] paro hetuḥ svabhāvo vā viṣame kaiścidīritaḥ/ āgantuścanubandho hi prāyaśo viṣamajvare// </l>
                    <l xml:id="Su.6.39.57">[Su.6.39.57] vātādhikatvāt pravadanti tajjñāstṛtīyakaṃ&amp; cāpi caturthakaṃ ca/ aupatyake madyasamudbhave ca hetuṃ jvare pittakṛtaṃ vadanti// </l>
                    <l xml:id="Su.6.39.58">[Su.6.39.58] pralepakaṃ vātabalāsakaṃ ca kaphādhikatvena vadanti tajjñāḥ/ mūrcchānubandhā viṣamajvarā ye prāyeṇa te dvandvasamutthitāstu// </l>
                    <l xml:id="Su.6.39.59">[Su.6.39.59] tvaksthau śleṣmānilau śītamādau janayato jvare/ tayoḥ &amp;praśāntayoḥ pittamante dāhaṃ karoti ca// </l>
                    <l xml:id="Su.6.39.60">[Su.6.39.60] karotyādau tathā pittaṃ tvaksthaṃ dāhamatīva ca/ praśānte kurutastasmiṃśchītamante ca tāvapi// </l>
                    <l xml:id="Su.6.39.61">[Su.6.39.61] dvāvetau dāhaśītādī jvarau saṃsargajau smṛtau/ dāhapūrvastayoḥ kaṣṭaḥ kṛcchrasādhyaśca sa smṛtaḥ// </l>
                    <l xml:id="Su.6.39.62">[Su.6.39.62] prasaktaścābhighātotthaścetanāprabhavastu&amp; yaḥ/ rātryahnoḥ ṣaṭsu kāleṣu kīrtiteṣu tathā purā// </l>
                    <l xml:id="Su.6.39.63">[Su.6.39.63] prasahya viṣamo+abhyeti mānavaṃ bahudhā jvaraḥ/ sa cāpi viṣamo dehaṃ na kadācidvimuñcati// </l>
                    <l xml:id="Su.6.39.64">[Su.6.39.64] &amp;glānigauravakārśyebhyaḥ sa yasmānna pramucyate/ vege tu samatikrānte gato+ayamiti lakṣyate// </l>
                    <l xml:id="Su.6.39.65">[Su.6.39.65] dhātvantarastho līnatvānna saukṣmyādupalabhyate/ alpadoṣendhanaḥ kṣīṇaḥ kṣīṇendhana ivānalaḥ// </l>
                    <l xml:id="Su.6.39.66">[Su.6.39.66] doṣo+alpo+ahitasaṃbhūto jvarotsṛṣṭasya vā punaḥ/ dhātumanyatamaṃ prāpya karoti viṣamajvaram// </l>
                    <l xml:id="Su.6.39.67">[Su.6.39.67] &amp;satataṃ rasaraktasthaḥ so+anyedyuḥ piśitāśritaḥ/ medogatastṛtīye+ahni tvasthimajjagataḥ punaḥ// </l>
                    <l xml:id="Su.6.39.68">[Su.6.39.68] kuryāccāturthakaṃ ghoramantakaṃ rogasaṃkaram/ kecidbhūtābhiṣaṅgotthaṃ bruvate viṣamajvaram// </l>
                    <l xml:id="Su.6.39.69">[Su.6.39.69] saptāhaṃ vā daśāhaṃ vā dvādaśāhamathāpi vā/ santatyā yo+avisargī syātsantataḥ sa nigadyate// </l>
                    <l xml:id="Su.6.39.70">[Su.6.39.70] ahorātre satatako dvau kālāvanuvartate/ anyedyuṣkastvahorātrādekakālaṃ pravartate// </l>
                    <l xml:id="Su.6.39.71">[Su.6.39.71] tṛtīyakastṛtīye+ahni caturthe+ahni caturthakaḥ/ vātenodīryamāṇāśca hrīyamāṇāśca sarvataḥ/ ekadvidoṣā martyānāṃ tasminnevodite+ahani// </l>
                    <l xml:id="Su.6.39.72">[Su.6.39.72] velāṃ tāmeva kurvanti jvaravege muhurmuhuḥ/ (&amp;vātenoddhūyamānastu yathā pūryeta sāgaraḥ// </l>
                    <l xml:id="Su.6.39.73">[Su.6.39.73] vātenodīritāstadvaddoṣāḥ kurvanti vai jvarān/ yathā vegāgame velāṃ chādayitvā mahodadheḥ// </l>
                    <l xml:id="Su.6.39.74">[Su.6.39.74] vegahānau tadevāmbhastatraivāntarnilīyate/ doṣavegodaye tadvadudīryeta jvaro+asya vai// </l>
                    <l xml:id="Su.6.39.75">[Su.6.39.75] vegahānau praśāmyeta yathā+ambhaḥ sāgare tathā/ vividhenābhighātena jvaro yaḥ saṃpravartate// </l>
                    <l xml:id="Su.6.39.76">[Su.6.39.76] yathādoṣaprakopaṃ tu tathā manyeta taṃ jvaram/ śyāvāsyatā viṣakṛte dāhātīsārahṛdgrahāḥ// </l>
                    <l xml:id="Su.6.39.77">[Su.6.39.77] abhaktaruk pipāsā ca todo mūrcchā balakṣayaḥ/ oṣadhīgandhaje mūrcchā śiroruk vamathuḥ kṣavaḥ// </l>
                    <l xml:id="Su.6.39.78">[Su.6.39.78] kāmaje cittavibhraṃśastandrā++ālasyamarocakaḥ/ hṛdaye vedanā cāsya gātraṃ ca pariśuṣyati// </l>
                    <l xml:id="Su.6.39.79">[Su.6.39.79] bhayāt pralāpaḥ śokācca bhavet kopācca vepathuḥ/ abhicārābhiśāpābhyāṃ mohastṛṣṇā ca jāyate// </l>
                    <l xml:id="Su.6.39.80">[Su.6.39.80] bhūtābhiṣaṅgādudvegahāsyakampanarodanam/ śramakṣayābhighātebhyo dehināṃ kupito+anilaḥ// </l>
                    <l xml:id="Su.6.39.81">[Su.6.39.81] pūrayitvā+akhilaṃ dehaṃ jvaramāpādayedbhṛśam/ rogāṇāṃ tu samutthānādvidāhāgantutastathā// </l>
                    <l xml:id="Su.6.39.82">[Su.6.39.82] jvaro+aparaḥ saṃbhavati taistairanyaiśca hetubhiḥ/ doṣāṇāṃ sa tu liṅgāni kadācinnātivartate// </l>
                    <l xml:id="Su.6.39.83">[Su.6.39.83] gurutā hṛdayotkleśaḥ sadanaṃ chardyarocakau/ rasasthe tu jvare liṅgaṃ dainyaṃ cāsyopajāyate// </l>
                    <l xml:id="Su.6.39.84">[Su.6.39.84] raktaniṣṭhīvanaṃ dāhaḥ svedaśchardanavibhramau/ pralāpaḥ piṭikā tṛṣṇā raktaprāpte jvare nṛṇām// </l>
                    <l xml:id="Su.6.39.85">[Su.6.39.85] piṇḍikodveṣṭanaṃ tṛṣṇā sṛṣṭamūtrapurīṣatā/ &amp;ūṣmā+antardāhavikṣepau glāniḥ syānmāṃsage jvare// </l>
                    <l xml:id="Su.6.39.86">[Su.6.39.86] bhṛśaṃ svedastṛṣā mūrcchā pralāpaśchardireva ca/ daurgandhyārocakau glānirmedaḥsthe cāsahiṣṇutā// </l>
                    <l xml:id="Su.6.39.87">[Su.6.39.87] bhedo+asthnāṃ kuñcanaṃ(kuñcajanaṃ) śvāso virekaśchardireva ca/ vikṣepaṇaṃ ca gātrāṇāmetadasthigate jvare// </l>
                    <l xml:id="Su.6.39.88">[Su.6.39.88] tamaḥpraveśanaṃ hikkā kāsaḥ śaityaṃ vamistathā/ antardāho mahāśvāso marmacchedaśca majjage/ maraṇaṃ prāpruyāttatra śukrasthānagate jvare// </l>
                    <l xml:id="Su.6.39.89">[Su.6.39.89] śephasaḥ stabdhatā mokṣaḥ śukrasya tu viśeṣataḥ/ dagdhvendhanaṃ yathā vahnirdhātūn hatvā yathā viṣam// </l>
                    <l xml:id="Su.6.39.90">[Su.6.39.90] kṛtakṛtyo vrajecchāntiṃ dehaṃ hatvā tathā jvaraḥ/ vātapittakaphotthānāṃ jvarāṇāṃ lakṣaṇaṃ yathā// </l>
                    <l xml:id="Su.6.39.91">[Su.6.39.91] tathā teṣāṃ bhiṣagbrūyādrasādiṣvapi buddhimān/ samastaiḥ sannipātena dhātusthamapi nirdiśet// </l>
                    <l xml:id="Su.6.39.92">[Su.6.39.92] dvandvajaṃ dvandvajaireva doṣaiścāpi vadet kṛtam/ gambhīrastu jvaro jñeyo hyantardāhena tṛṣṇayā// </l>
                    <l xml:id="Su.6.39.93">[Su.6.39.93] ānaddhatvena cātyarthaṃ śvāsakāsodgamena ca/ hataprabhendriyaṃ &amp;kṣīṇamarocakanipīḍitam// </l>
                    <l xml:id="Su.6.39.94">[Su.6.39.94] gambhīratīkṣṇavegārtaṃ jvaritaṃ parivarjayet/ hīnamadhyādhikairdoṣaistrisaptadvādaśāhikaḥ// </l>
                    <l xml:id="Su.6.39.95">[Su.6.39.95] jvaravego bhavettīvro yathāpūrvaṃ sukhakriyaḥ/ kālo hyeṣa yamaścaiva niyatirmṛtyureva ca// </l>
                    <l xml:id="Su.6.39.96">[Su.6.39.96] tasmin vyapagate dehājjanmeha punarucyate/ iti jvarāḥ samākhyātāḥ karmedānīṃ pravakṣyate// </l>
                    <l xml:id="Su.6.39.97">[Su.6.39.97] jvarasya pūrvarūpeṣu vartamāneṣu buddhimān/ pāyayeta ghṛtaṃ svacchaṃ tataḥ sa labhate sukham// </l>
                    <l xml:id="Su.6.39.98">[Su.6.39.98] vidhirmārutajeṣveṣa paittikeṣu virecanam/ mṛdu pracchardanaṃ tadvatkaphajeṣu vidhīyate// </l>
                    <l xml:id="Su.6.39.99">[Su.6.39.99] sarvadvidoṣajeṣūktaṃ yathādoṣaṃ vikalpayet/ asnehanīyo+aśodhyaśca saṃyojyo laṅghanādinā// </l>
                    <l xml:id="Su.6.39.100">[Su.6.39.100] rūpaprāgrūpayorvidyānnānātvaṃ vahnidhūmavat/ pravyaktarūpeṣu hitamekāntenāpatarpaṇam// </l>
                    <l xml:id="Su.6.39.101">[Su.6.39.101] āmāśayasthe doṣe tu sotkleśe vamanaṃ param/ ānaddhaḥ stimitairdoṣairyāvantaṃ kālamāturaḥ// </l>
                    <l xml:id="Su.6.39.102">[Su.6.39.102] kuryādanaśanaṃ tāvattataḥ saṃargamācaret/ na laṅghayenmārutaje kṣayaje mānase tathā// </l>
                    <l xml:id="Su.6.39.103">[Su.6.39.103] alaṅghyāścāpi ye pūrvaṃ dvivraṇīye prakīrtitāḥ/ anavasthitadoṣāgnerlaṅghanaṃ doṣapācanam// </l>
                    <l xml:id="Su.6.39.104">[Su.6.39.104] jvaraghnaṃ dīpanaṃ kāṅkṣārucilāghavakārakam/ sṛṣṭamārutaviṇmūtraṃ kṣutpipāsā+asahaṃ laghum// </l>
                    <l xml:id="Su.6.39.105">[Su.6.39.105] prasannātmendriyaṃ kṣāmaṃ naraṃ vidyāt sulaṅghitam/ balakṣayastṛṣā śoṣastandrānidrābhramaklamāḥ// </l>
                    <l xml:id="Su.6.39.106">[Su.6.39.106] upadravāśca śvāsādyāḥ saṃbhavantyatilaṅghanāt/ dīpanaṃ kaphavicchedi pittavātānulomanam// </l>
                    <l xml:id="Su.6.39.107">[Su.6.39.107] kaphavātajvarārtebhyo hitamuṣṇāmbu tṛṭchidam/ taddhi mārdavakṛddoṣasrotasāṃ śītamanyathā// </l>
                    <l xml:id="Su.6.39.108">[Su.6.39.108] sevyamānena toyena jvaraḥ śītena vardhate/ pittamadyaviṣottheṣu śītalaṃ tiktakaiḥ śṛtam// </l>
                    <l xml:id="Su.6.39.109">[Su.6.39.109] gāṅgeyanāgarośīraparpaṭodīcyacandanaiḥ/ dīpanī pācanī laghvī jvarārtānāṃ jvarāpahā// </l>
                    <l xml:id="Su.6.39.110">[Su.6.39.110] annakāle hitā peyā yathāsvaṃ pācanaiḥ kṛtā/ bahudoṣasya mandāgneḥ saptarātrāt paraṃ jvare// </l>
                    <l xml:id="Su.6.39.111">[Su.6.39.111] &amp;laṅghanāmbuyavāgūbhiryadā doṣo na pacyate/ tadā taṃ mukhavairasyatṣṇārocakanāśanaiḥ// </l>
                    <l xml:id="Su.6.39.112">[Su.6.39.112] kaṣāyaiḥ pācanairhṛdyairjvaraghnaiḥ samupācaret/ pañcamūlīkaṣāyaṃ tu pācanaṃ pavanajvare// </l>
                    <l xml:id="Su.6.39.113">[Su.6.39.113] sakṣaudraṃ paittike mustakaṭukendrayavaiḥ kṛtam/ pippalyādikaṣāyaṃ tu kaphaje paripācanam// </l>
                    <l xml:id="Su.6.39.114">[Su.6.39.114] dvandvajeṣu tu saṃsṛṣṭaṃ dadyādatha vivarjayet/ pītāmburlaṅghito bhukto+ajīrṇī kṣīṇaḥ pipāsitaḥ// </l>
                    <l xml:id="Su.6.39.115">[Su.6.39.115] (tīkṣṇe jvare gurau dehe vibaddheṣu maleṣu ca/ sāmadoṣaṃ vijānīyājjvaraṃ pakvamato+ayathā&amp;//) mṛdau jvare laghau dehe pracaleṣu maleṣu ca/ pakvaṃ doṣaṃ vijānīyājjvare deyaṃ tadauṣadham// </l>
                    <l xml:id="Su.6.39.116">[Su.6.39.116] doṣaprakṛtivaikṛtyādekeṣāṃ pakvalakṣaṇam/ hṛdayodveṣṭanaṃ tandrā lālāsrutirarocakaḥ// </l>
                    <l xml:id="Su.6.39.117">[Su.6.39.117] doṣāpravṛttirālasyaṃ vibandho bahumūtratā/ gurūdaratvamasvedo na paktiḥ śakṛto+aratiḥ// </l>
                    <l xml:id="Su.6.39.118">[Su.6.39.118] svāpaḥ stambho gurutvaṃ ca gātrāṇāṃ vahnimārdavam/ mukhasyāśuddhiraglāniḥ prasaṅgī balavāñjvaraḥ// </l>
                    <l xml:id="Su.6.39.119">[Su.6.39.119] liṅgairebhirvijānīyājjvaramāmaṃ vicakṣaṇaḥ/ saptarātrātparaṃ kecinmanyante deyamauṣadham// </l>
                    <l xml:id="Su.6.39.120">[Su.6.39.120] daśarātrātparaṃ keciddātavyamiti niścitāḥ/ paittike vā jvare deyamalpakālasamutthite// </l>
                    <l xml:id="Su.6.39.121">[Su.6.39.121] acirajvaritasyāpi deyaṃ syāddoṣapākataḥ/ bheṣajaṃ hyāmadoṣasya bhūyo jvalayati jvaram// </l>
                    <l xml:id="Su.6.39.122">[Su.6.39.122] śodhanaṃ śamanīyaṃ tu karoti viṣamajvaram/ cyavamānaṃ jvarotkliṣṭamupekṣeta malaṃ sadā// </l>
                    <l xml:id="Su.6.39.123">[Su.6.39.123] atipravartamānaṃ ca sādhayedatisāravat/ yadā koṣṭhānugāḥ pakvā vibaddhāḥ srotasāṃ malāḥ// </l>
                    <l xml:id="Su.6.39.124">[Su.6.39.124] acirajvaritasyāpi tadā dadyādvirecanam/ pakvo hyanirhṛto doṣo dehe tiṣṭhan mahātyayam// </l>
                    <l xml:id="Su.6.39.125">[Su.6.39.125] viṣamaṃ vā jvaraṃ kuryādbalavyāpadameva ca/ tasmānnirharaṇaṃ kāryaṃ doṣāṇāṃ vamanādibhiḥ// </l>
                    <l xml:id="Su.6.39.126">[Su.6.39.126] prakkarma vamanaṃ cāsya kāryamāsthāpanaṃ tathā/ virecanaṃ tathā kuryācchirasaśca virecanam// </l>
                    <l xml:id="Su.6.39.127">[Su.6.39.127] kramaśaḥ baline deyaṃ vamanaṃ ślaiṣmike jvare/ pittaprāye virekastu kāryaḥ praśithilāśaye// </l>
                    <l xml:id="Su.6.39.128">[Su.6.39.128] saruje+anilaje kāryaṃ sodāvarte nirūhaṇam/ kaṭīpṛṣṭhagrahārtasya dīptāgneranuvāsanam// </l>
                    <l xml:id="Su.6.39.129">[Su.6.39.129] śirogauravaśūlaghnamindriyapratibodhanam/ kaphābhipanne śirasi kāryaṃ mūrdhavirecanam// </l>
                    <l xml:id="Su.6.39.130">[Su.6.39.130] durbalasya samādhmātamudaraṃ sarujaṃ dihet/ dāruhaimavatīkuṣṭhaśatāhvāhiṅgusaindhavaiḥ// </l>
                    <l xml:id="Su.6.39.131">[Su.6.39.131] amlapiṣṭaiḥ sukhoṣṇaiśca pavane tūrdhvamāgate/ ruddhamūtrapurīṣāya gude vartiṃ nidhāpayet// </l>
                    <l xml:id="Su.6.39.132">[Su.6.39.132] pippālīpippalīmūlayavānīcavyasādhitām/ pāyayeta yavāgūṃ vā mārutādyanulominīm// </l>
                    <l xml:id="Su.6.39.133">[Su.6.39.133] śuddhasyobhayato yasya jvaraḥ śāntiṃ na gacchati/ saśeṣadoṣarūkṣasya tasya taṃ sarpiṣā jayet// </l>
                    <l xml:id="Su.6.39.134">[Su.6.39.134] kṛśaṃ caivālpadoṣaṃ ca śamanīyairupācaret/ upavāsairbalasthaṃ tu jvare santarpaṇotthite// </l>
                    <l xml:id="Su.6.39.135">[Su.6.39.135] klinnāṃ yavāgūṃ mandāgniṃ tṛṣārtaṃ pāyayennaram/ tṛṭchardidāhagharmārtaṃ madyapaṃ lājatarpaṇam// </l>
                    <l xml:id="Su.6.39.136">[Su.6.39.136] sakṣaudramambhasā paścājjīrṇe yūṣarasaudanam/ upavāsaśramakṛte kṣīṇaṃ(kṣīṇe) vātādhike jvare// </l>
                    <l xml:id="Su.6.39.137">[Su.6.39.137] dīptāgniṃ bhojayet prājño naraṃ māṃsarasaudanam/ mudgayūṣaudanaścāpi hitaḥ kaphasamutthite// </l>
                    <l xml:id="Su.6.39.138">[Su.6.39.138] sa eva sitayā yuktaḥ śītaḥ pittajvare hitaḥ/ dāḍimāmalamudgānāṃ yūṣaścānilapaittike// </l>
                    <l xml:id="Su.6.39.139">[Su.6.39.139] &amp;hrasvamūlakayūṣastu vātaśleṣmādhike hitaḥ/ paṭolanimbayūṣastu pathyaḥ pittakaphātmake// </l>
                    <l xml:id="Su.6.39.140">[Su.6.39.140] dāhacchardiyutaṃ kṣāmaṃ nirannaṃ tṛṣṇayā+arditam/ sitākṣaudrayutaṃ lājatarpaṇaṃ pāyayeta ca// </l>
                    <l xml:id="Su.6.39.141">[Su.6.39.141] kaphapittaparītasya grīṣme+asṛkpittinastathā/ madyanityasya na hitā yavāgūstamupācaret// </l>
                    <l xml:id="Su.6.39.142">[Su.6.39.142] yūṣairamlairanamlairvā jāṅgalaiśca rasairhitaiḥ/ madyaṃ purāṇaṃ mandāgneryavānnopahitaṃ hitam// </l>
                    <l xml:id="Su.6.39.143">[Su.6.39.143] savyoṣaṃ vitarettakraṃ kaphārocakapīḍite/ kṛśo+alpadoṣo dīnaśca naro jīrṇajvarārditaḥ// </l>
                    <l xml:id="Su.6.39.144">[Su.6.39.144] vibaddhaḥ sṛṣṭadoṣaśca rūkṣaḥ pittānilajvarī/ pipāsārtaḥ sadāho vā payasā sa sukhī bhavet// </l>
                    <l xml:id="Su.6.39.145">[Su.6.39.145] &amp;tadeva taruṇe pītaṃ viṣavaddhanti mānavam/ sarvajvareṣu sulaghu mātrāvadbhojanaṃ hitam// </l>
                    <l xml:id="Su.6.39.146">[Su.6.39.146] vegāpāye+anyathā taddhi jvaravegābhivardhanam/ jvarito hitamaśnīyādyadyapyasyārucirbhavet// </l>
                    <l xml:id="Su.6.39.147">[Su.6.39.147] annakāle hyabhuñjānaḥ kṣīyate mriyate+athavā/ sa kṣīṇaḥ kṛcchratāṃ yāti yātyasādhyatvameva ca// </l>
                    <l xml:id="Su.6.39.148">[Su.6.39.148] tasmādrakṣedbalaṃ puṃsāṃ bale sati hi jīvitam/ gurvabhiṣyandyakāle ca jvarī nādyāt kathañcana// </l>
                    <l xml:id="Su.6.39.149">[Su.6.39.149] na tu tasyāhitaṃ bhuktamāyuṣe vā sukhāya vā/ saṃtataṃ viṣamaṃ vā+api kṣīṇasya sucirotthitam// </l>
                    <l xml:id="Su.6.39.150">[Su.6.39.150] jvaraṃ saṃbhojanaiḥ pathyairlaghubhiḥ samupācaret/ mudgānmasūrāṃścaṇakān kulatthān samakuṣṭhakān// </l>
                    <l xml:id="Su.6.39.151">[Su.6.39.151] āhārakāle yūṣārthaṃ jvaritāya pradāpayet/ paṭolapatraṃ vārtākaṃ kaṭhillaṃ pāpacailikam// </l>
                    <l xml:id="Su.6.39.152">[Su.6.39.152] karkāṭakaṃ parpaṭakaṃ gojihvāṃ bālamūlakam/ patraṃ guḍūcyāḥ śākārthe jvaritānāṃ pradāpayet// </l>
                    <l xml:id="Su.6.39.153">[Su.6.39.153] lāvān kapiñjalāneṇān pṛṣatāñcharabhāñchaśān/ kālapucchān kuraṅgāṃśca tathaiva mṛgamātṛkān// </l>
                    <l xml:id="Su.6.39.154">[Su.6.39.154] māṃsārthe māṃsasātmyānāṃ &amp;jvaritānāṃ pradāpayet/ sārasakrauñcaśikhinaḥ kukkuṭāṃstittirāṃs(tittirīṃ)tathā// </l>
                    <l xml:id="Su.6.39.155">[Su.6.39.155] gurūṣṇatvānna śaṃsanti jvare keciccikitsakāḥ/ jvaritānāṃ prakopaṃ tu yadā yāti samīraṇaḥ// </l>
                    <l xml:id="Su.6.39.156">[Su.6.39.156] tadaite+api hi śasyante mātrākālopapāditāḥ/ pariṣekān pradehāṃśca snehān saṃśodhanāni ca// </l>
                    <l xml:id="Su.6.39.157">[Su.6.39.157] (snānābhyaṅgadivāsvapnaśītavyāyāmayoṣitaḥ)/ kaṣāyagururūkṣāṇi krodhādīni tathaiva ca// </l>
                    <l xml:id="Su.6.39.158">[Su.6.39.158] sāravanti ca bhojyāni varjayettaruṇajvarī/ tathaiva navadhānyādiṃ varjayecca samāsataḥ// </l>
                    <l xml:id="Su.6.39.159">[Su.6.39.159] anavasthitadoṣāgnerebhiḥ sandhukṣito jvaraḥ/ gambhīratīkṣṇavegatvaṃ yātyamādhyatvameva ca// </l>
                    <l xml:id="Su.6.39.160">[Su.6.39.160] śītatoyadivāsvapnakrodhavyāyāmayoṣitaḥ/ na seveta jvarotsṛṣṭo yāvanna balavān bhavet// </l>
                    <l xml:id="Su.6.39.161">[Su.6.39.161] muktasyāpi jvareṇāśu durbalasyāhitairjvaraḥ/ pratyāpanno daheddehaṃ śuṣkaṃ vṛkṣamivānalaḥ// </l>
                    <l xml:id="Su.6.39.162">[Su.6.39.162] tasmātkāryaḥ parīhāro jvaramuktairviriktavat/ yāvanna prakṛtisthaḥ syāddoṣataḥ prāṇatastathā// </l>
                    <l xml:id="Su.6.39.163">[Su.6.39.163] jvare pramoho bhavati svalpairapyavaceṣṭitaiḥ/ niṣaṇṇaṃ bhojayettasmānmūtroccārau ca kārayet// </l>
                    <l xml:id="Su.6.39.164">[Su.6.39.164] arocake gātrasāde vaivarṇye+aṅgamalādiṣu/ śāntajvaro+api śodhyaḥ syādanubandhabhayānnaraḥ// </l>
                    <l xml:id="Su.6.39.165">[Su.6.39.165] na jātu &amp;snāpayet prājñaḥ sahasā jvarakarśitam/ tena saṃdūṣito hyasya punareva bhavejjvaraḥ// </l>
                    <l xml:id="Su.6.39.166">[Su.6.39.166] cikitsecca jvarān sarvānnimittānāṃ viparyayaiḥ/ śramakṣayābhighātotthe mūlavyādhimupācaret// </l>
                    <l xml:id="Su.6.39.167">[Su.6.39.167] strīṇāmapaprajātānāṃ stanyāvataraṇe ca yaḥ/ tatra saṃśamanaṃ kuryādyathādoṣaṃ vidhānavit// </l>
                    <l xml:id="Su.6.39.168">[Su.6.39.168] ataḥ saṃśamanīyāni kaṣāyāṇi nibodha me/ sarvajvareṣu deyāni yāni vaidyena jānatā// </l>
                    <l xml:id="Su.6.39.169">[Su.6.39.169] pippalīsārivādrākṣāśatapuṣoāhareṇubhiḥ/ kṛtaḥ kaṣāyaḥ saguḍo hanyācchvasanajaṃ jvaram// </l>
                    <l xml:id="Su.6.39.170">[Su.6.39.170] śṛtaṃ śītakaṣāyaṃ vā guḍūcyāḥ peyameva tu/ balādarbhaśvadaṃṣṭrāṇāṃ kaṣāyaṃ pādaśeṣitam// </l>
                    <l xml:id="Su.6.39.171">[Su.6.39.171] śarkarāghṛtasaṃyuktaṃ pibedvātajvarāpaham/ śatapuṣpāvacākuṣṭhadevadāruhareṇukāḥ// </l>
                    <l xml:id="Su.6.39.172">[Su.6.39.172] kustumburūṇi naladaṃ &amp;mustaṃ caivāpsu sādhayet/ kṣaudreṇa sitayā cāpi yuktaḥ kvātho+anilādhike// </l>
                    <l xml:id="Su.6.39.173">[Su.6.39.173] drākṣāguḍūcīkāśmaryatrāyamāṇāḥ sasārivāḥ/ niṣkvāthya saguḍaṃ kvāthaṃ pibedvātakṛte jvare// </l>
                    <l xml:id="Su.6.39.174">[Su.6.39.174] guḍūcyāḥ svaraso grāhyaḥ śatāvaryāśca tatsamaḥ/ nihanyātsaguḍaḥ pītaḥ sadyo+anilakṛtaṃ jvaram// </l>
                    <l xml:id="Su.6.39.175">[Su.6.39.175] ghṛtābhyaṅgasvedalepānavasthāsu ca yojayet/ śrīparṇīcandanośīraparūṣakamadhūkajaḥ// </l>
                    <l xml:id="Su.6.39.176">[Su.6.39.176] śarkarāmadhuro hanti kaṣāyaḥ paittikaṃ jvaram/ pītaṃ pittajvaraṃ hanyātsārivādyaṃ saśarkaram// </l>
                    <l xml:id="Su.6.39.177">[Su.6.39.177] sayaṣṭīmadhukaṃ hanyāttathaivotpalapūrvakam/ śṛtaṃ śītakaṣāyaṃ vā sotpalaṃ śarkarāyutam// </l>
                    <l xml:id="Su.6.39.178">[Su.6.39.178] guḍūcīpadmarodhrāṇāṃ sārivotpalayostathā/ śarkarāmadhuraḥ kvāthaḥ śītaḥ pittajvarāpahaḥ// </l>
                    <l xml:id="Su.6.39.179">[Su.6.39.179] drākṣāragvadhayoścāpi kāśmaryasyāthavā punaḥ/ svādutiktakaṣāyāṇāṃ kaṣāyaiḥ śarkarāyutaiḥ// </l>
                    <l xml:id="Su.6.39.180">[Su.6.39.180] suśītaiḥ śamayettṛṣṇāṃ pravṛddhāṃ dāhameva ca/ śītaṃ madhuyutaṃ toyamākaṇṭhādvā pipāsitam// </l>
                    <l xml:id="Su.6.39.181">[Su.6.39.181] vāmayetpāyayitvā tu tena tṛṣṇā praśāmyati/ kṣīraiḥ kṣīrikaṣāyaiśca suśītaiścandanāyutaiḥ// </l>
                    <l xml:id="Su.6.39.182">[Su.6.39.182] antardāhe vidhātavyamebhiścānyaiśca śītalaiḥ/ padmakaṃ madhukaṃ drākṣāṃ puṇḍarīkamathotpalam// </l>
                    <l xml:id="Su.6.39.183">[Su.6.39.183] yavān bhṛṣṭānuśīrāṇi samaṅgāṃ kaśmarīphalam/ nidadhyādapsu cāloḍya niśāparyuṣitaṃ tataḥ// </l>
                    <l xml:id="Su.6.39.184">[Su.6.39.184] kṣaudreṇa yuktaṃ pibato jvaradāhau praśāmyataḥ/ jihvātālugalaklomaśoṣe mūrdhni ca dāpayet// </l>
                    <l xml:id="Su.6.39.185">[Su.6.39.185] keśaraṃ mātuluṅgasya madhusaindhavasaṃyutam/ śarkarādāḍimābhyāṃ vā drākṣākharjūrayostathā// </l>
                    <l xml:id="Su.6.39.186">[Su.6.39.186] vairasye dhārayetkalkaṃ gaṇḍūṣaṃ ca tathā hitam/ saptacchadaṃ guḍūcīṃ ca nimbaṃ sphūrjakameva ca// </l>
                    <l xml:id="Su.6.39.187">[Su.6.39.187] kvāthayitvā pibet kvāthaṃ sakṣaudraṃ kaphaje jvare/ kaṭutrikaṃ nāgapuṣpaṃ haridrā kaṭurohiṇī// </l>
                    <l xml:id="Su.6.39.188">[Su.6.39.188] kauṭajaṃ ca phalaṃ hanyāt sevyamānaṃ kaphajvaram/ haridrāṃ ciatrakaṃ nimbamuśīrātiviṣe vacām// </l>
                    <l xml:id="Su.6.39.189">[Su.6.39.189] kuṣṭhamindrayavān mūrvāṃ paṭolaṃ cāpi sādhitam/ pibenmaricasaṃyuktaṃ sakṣaudraṃ kaphaje jvare// </l>
                    <l xml:id="Su.6.39.190">[Su.6.39.190] sārivātiviṣākuṣṭhapurākhyaiḥ sadurālabhaiḥ/ mustena ca kṛtaḥ kvāthaḥ pīto hanyāt kaphajvaram// </l>
                    <l xml:id="Su.6.39.191">[Su.6.39.191] mustaṃ vṛkṣakabījāni triphalā kaṭurohiṇī/ parūṣakāṇi ca kvāthaḥ kaphajvaravināśanaḥ// </l>
                    <l xml:id="Su.6.39.192">[Su.6.39.192] rājavṛkṣādivargasya kaṣāyo madhusaṃyutaḥ/ kaphavātajvaraṃ hanyācchīghraṃ kāle+avacāritaḥ// </l>
                    <l xml:id="Su.6.39.193">[Su.6.39.193] nāgaraṃ dhānyakaṃ bhārgīmabhayāṃ suradāru ca/ vacāṃ parpaṭakaṃ mustaṃ bhūtīkamatha kaṭphalam// </l>
                    <l xml:id="Su.6.39.194">[Su.6.39.194] niṣkvāthya kaphavātotthe kṣaudrahiṅgusamanvitam/ dātavyaṃ(apātavyaṃ) śvāsakāsaghnaṃ śleṣmotseke galagrahe// </l>
                    <l xml:id="Su.6.39.195">[Su.6.39.195] hikkāsu kaṇṭhaśvayathau śūle hṛdayapārśvaje/ balāpaṭolatriphalāyaṣṭyāhvānāṃ vṛṣasya ca// </l>
                    <l xml:id="Su.6.39.196">[Su.6.39.196] kvātho madhuyutaḥ pīto hanti pittakaphajvaram/ kaṭukāvijayādrākṣāmustaparpaṭakaiḥ kṛtaḥ// </l>
                    <l xml:id="Su.6.39.197">[Su.6.39.197] kaṣāyo nāśayet pītaḥ śleṣmapittabhavaṃ jvaram/ bhārgīvacāparpaṭakadhānyahiṅgvabhayāghanaiḥ// </l>
                    <l xml:id="Su.6.39.198">[Su.6.39.198] kāśmaryanāgaraiḥ kvāthaḥ sakṣaudraḥ śleṣmapittaje/ saśarkarāmakṣamātrāṃ kaṭukāmuṣṇavāriṇā// </l>
                    <l xml:id="Su.6.39.199">[Su.6.39.199] pītvā jvaraṃ jayejjantuḥ kaphapittasamudbhavam/ kirātatiktamamṛtāṃ drākṣāmāmalakaṃ śaṭīm// </l>
                    <l xml:id="Su.6.39.200">[Su.6.39.200] niṣkvāthya vātapittotthe taṃ kvāthaṃ saguḍaṃ pibet/ rāsnā vṛṣo+atha triphalā rājavṛkṣaphalaiḥ saha// </l>
                    <l xml:id="Su.6.39.201">[Su.6.39.201] kaṣāyaḥ sādhitaḥ pīto vātapittajvaraṃ jayet/ sarvadoṣasamutthe tu saṃsṛṣṭānavacārayet// </l>
                    <l xml:id="Su.6.39.202">[Su.6.39.202] yathādoṣocchrayaṃ cāpi jvarān sarvānupācaret/ vṛścīvabilvavarṣābhvaḥ payaścodakameva ca// </l>
                    <l xml:id="Su.6.39.203">[Su.6.39.203] pacet kṣīrāvaśiṣṭaṃ tu taddhi sarvajvarāpaham/ udakāṃśāstrayaḥ kṣīraṃ &amp;śiṃśapāsārasaṃyutam// </l>
                    <l xml:id="Su.6.39.204">[Su.6.39.204] tat kṣīraśeṣaṃ kvathitaṃ peyaṃ sarvajvarāpaham/ nalavetasayormūle mūrvāyāṃ devadāruṇi// </l>
                    <l xml:id="Su.6.39.205">[Su.6.39.205] kaṣāyaṃ vidhivat kṛtvā peyametajjvarāpaham/ haridrā bhadramustaṃ ca triphalā kaṭurohiṇī// </l>
                    <l xml:id="Su.6.39.206">[Su.6.39.206] picumandaḥ paṭolī ca devadāru nidigdhikā/ eṣāṃ kaṣāyaḥ pītastu sannipātajvaraṃ jayet// </l>
                    <l xml:id="Su.6.39.207">[Su.6.39.207] avipaktiṃ prasekaṃ ca śophaṃ kāsamarocakam/ traiphalo vā sasarpiṣkaḥ kvāthaḥ peyastridoṣaje// </l>
                    <l xml:id="Su.6.39.208">[Su.6.39.208] anantāṃ bālakaṃ mustāṃ nāgaraṃ kaṭurohiṇīm/ sukhāmbunā prāgudayātpāyayetākṣasaṃmitam// </l>
                    <l xml:id="Su.6.39.209">[Su.6.39.209] eṣa sarvajvarān hanti dīpayatyāśu cānalam/ dravyāṇi dīpanīyāni tathā vairecanāni ca// </l>
                    <l xml:id="Su.6.39.210">[Su.6.39.210] ekaśo vā dviśo vā+api jvaraghnāni prayojayet/ sarpirmadhvabhayātailaleho+ayaṃ sarvajaṃ jvaram// </l>
                    <l xml:id="Su.6.39.211">[Su.6.39.211] śāntiṃ nayettrivṛccāpi sakṣaudrā prabalaṃ jvaram/ jvare tu viṣame kāryamūrdhvaṃ cādhaśca śodhanam// </l>
                    <l xml:id="Su.6.39.212">[Su.6.39.212] ghṛtaṃ plīhodaroktaṃ vā nihanyādviṣamajvaram/ guḍapragāḍhāṃ triphalāṃ pibedvā viṣamārditaḥ// </l>
                    <l xml:id="Su.6.39.213">[Su.6.39.213] guḍūcīnimbadhātrīṇāṃ kaṣāyaṃ vā samākṣikam/ prātaḥ prātaḥ sasarpiṣkaṃ rasonamupayojayet// </l>
                    <l xml:id="Su.6.39.214">[Su.6.39.214] tricaturbhiḥ pibet kvāthaṃ pañcabhirvā &amp;samanvitaiḥ/ madhukasya paṭolasya rohiṇyā mustakasya ca// </l>
                    <l xml:id="Su.6.39.215">[Su.6.39.215] harītakyāśca sarvo+ayaṃ trividho yoga iṣyate&amp;/ sarpiḥkṣīrasitākṣaudramāgadhīrvā yathābalam// </l>
                    <l xml:id="Su.6.39.216">[Su.6.39.216] daśamūlīkaṣāyeṇa māgadhīrvā prayojayet/ pippalīvardhamānaṃ vā pibet kṣīrarasāśanaḥ// </l>
                    <l xml:id="Su.6.39.217">[Su.6.39.217] tāmracūḍasya māṃsena pibedvā madyamuttamam/ kolāgnimanthatriphalākvāthe dadhnā ghṛtaṃ pacet// </l>
                    <l xml:id="Su.6.39.218">[Su.6.39.218] tilvakāvāpametaddhi viṣamajvaranāśanam/ pippalyativiṣādrākṣārārivābilvacandanaiḥ// </l>
                    <l xml:id="Su.6.39.219">[Su.6.39.219] kaṭukendrayavośīrasiṃhītāmalakīghanaiḥ/ trāyamāṇāsthirādhātrīviśvabheṣajacitrakaiḥ// </l>
                    <l xml:id="Su.6.39.220">[Su.6.39.220] pakvametairghṛtaṃ pītaṃ vijitya visamāgnitām/ jīrṇajvaraśiraḥśūlagulmodarahalīmakān// </l>
                    <l xml:id="Su.6.39.221">[Su.6.39.221] kṣayakāsaṃ sasaṃtāpaṃ pārśvaśūlānapāsyati/ guḍūcītriphalāvāsātrāyamāṇāyavāsakaiḥ// </l>
                    <l xml:id="Su.6.39.222">[Su.6.39.222] kvathitairvidhivatpakvametaiḥ kalkīkṛtaiḥ samaiḥ/ drākṣāmāgadhikāmbhodanāgarotpalacandanaiḥ// </l>
                    <l xml:id="Su.6.39.223">[Su.6.39.223] pītaṃ sarpiḥ kṣayaśvāsakāsajīrṇajvarān jayet/ kalaśībṛhatīdrākṣātrāyantīnimbagokṣuraiḥ// </l>
                    <l xml:id="Su.6.39.224">[Su.6.39.224] balāparpaṭakāmbhodaśālaparṇīyavāsakaiḥ/ pakvamutkvathitaiḥ sarpiḥ kalkairebhiḥ samanvitam// </l>
                    <l xml:id="Su.6.39.225">[Su.6.39.225] śaṭītāmalakībhārgīmedāmalakapauṣkaraiḥ/ kṣīradviguṇasaṃyuktaṃ jīrṇajvaramapohati// </l>
                    <l xml:id="Su.6.39.226">[Su.6.39.226] śiraḥpārśvarujākāsakṣayapraśamanaṃ param/ paṭolīparpaṭāriṣṭaguḍūcītriphalāvṛṣaiḥ// </l>
                    <l xml:id="Su.6.39.227">[Su.6.39.227] kaṭukāmbudabhūnimbayāsayaṣṭyāhvacandanaiḥ/ dārvīśakrayavośīratrāyamāṇākaṇotpalaiḥ// </l>
                    <l xml:id="Su.6.39.228">[Su.6.39.228] dhātrībhṛṅgarajobhīrukākamācīrasairghṛtam/ siddhamāśvapacīkuṣṭhajvaraśukrārjunavraṇān// </l>
                    <l xml:id="Su.6.39.229">[Su.6.39.229] hanyānnayanavadanaśravaṇaghrāṇajān gadān/ viḍaṅgatriphalāmustamañjiṣṭhādāḍimotpalaiḥ// </l>
                    <l xml:id="Su.6.39.230">[Su.6.39.230] priyaṅgvelailavālūkacandanāmaradārubhiḥ/ barhiṣṭhakuṣṭharajanīparṇinīsārivādvayaiḥ// </l>
                    <l xml:id="Su.6.39.231">[Su.6.39.231] hareṇukātrivṛddantīvacātālīśakesaraiḥ/ dvikṣīraṃ vipacetsarpirmālatīkusumaiḥ saha// </l>
                    <l xml:id="Su.6.39.232">[Su.6.39.232] jīrṇajvaraśvāsakāsagulmonmādagarāpaham/ etatkalyāṇakaṃ nāma sarpirmāṅgalyamuttamam// </l>
                    <l xml:id="Su.6.39.233">[Su.6.39.233] alakṣmīgraharakṣognimāndyāpasmārapāpanut/ śasyate naṣṭaśukrāṇāṃ vandhyānāṃ garbhadaṃ param// </l>
                    <l xml:id="Su.6.39.234">[Su.6.39.234] madhyaṃ cakṣuṣyamāyuṣyaṃ retomārgaviśodhanam/ etaireva tathā dravyaiḥ sarvagandhaiśca sādhitam// </l>
                    <l xml:id="Su.6.39.235">[Su.6.39.235] kapilāyā ghṛtaprasthaṃ suvarṇamaṇisaṃyutam/ tatkṣīreṇa sahaikadhyaṃ prasādhya kusumairimaiḥ// </l>
                    <l xml:id="Su.6.39.236">[Su.6.39.236] sumanaścampakāśokaśirīṣakusumairvṛtam/ tathā naladapadmānāṃ keśarairdāḍimasya ca// </l>
                    <l xml:id="Su.6.39.237">[Su.6.39.237] tithau praśaste nakṣatre sādhakasyāturasya ca/ kṛtaṃ manuṣyadevāya brāhmaṇairabhimantritam// </l>
                    <l xml:id="Su.6.39.238">[Su.6.39.238] dattaṃ sarvajvarān hanti mahākalyāṇakaṃ tvidam// </l>
                    <l xml:id="Su.6.39.239">[Su.6.39.239] darśanasparśanābhyāṃ ca sarvarogaharaṃ śivam/ adhṛṣyaḥ sarvabhūtānāṃ valīpalitavarjitaḥ// </l>
                    <l xml:id="Su.6.39.240">[Su.6.39.240] asyābhyāsādghṛtasyeha jīvedvarṣaśatatrayam/ gavyaṃ dadhi ca mūtraṃ ca kṣīraṃ sarpiḥ śakṛdrasaḥ// </l>
                    <l xml:id="Su.6.39.241">[Su.6.39.241] samabhāgāni pācyāni kalkāṃścaitān samāvapet/ triphalāṃ citrakaṃ mustaṃ haridrātiviṣe vacām// </l>
                    <l xml:id="Su.6.39.242">[Su.6.39.242] viḍaṅgaṃ tryūṣaṇaṃ cavyaṃ suradāru tathaiva ca/ pañcagavyamidaṃ pānādviṣamajvaranāśanam// </l>
                    <l xml:id="Su.6.39.243">[Su.6.39.243] pañcagavyamṛte garbhātpācyamanyad vṛṣeṇa ca/ balayā+atha paraṃ pācyaṃ guḍūcyā tadvadeva tu// </l>
                    <l xml:id="Su.6.39.244">[Su.6.39.244] jīrṇajvare ca śophe ca pāṇḍuroge ca pūjitam/ etenaiva tu kalpena ghṛtaṃ pañcāvikaṃ pacet/ pañcājaṃ pañcamahiṣaṃ caturuṣṭramathāpi ca// </l>
                    <l xml:id="Su.6.39.245">[Su.6.39.245] triphalośīraśampākakaṭukātiviṣāghanaiḥ/ śatāvarīsaptaparṇaguḍūcīrajanīdvayaiḥ// </l>
                    <l xml:id="Su.6.39.246">[Su.6.39.246] citrakatrivṛtakavacāviśālāpaṭolāriṣṭavālakaiḥ/ kirātatiktakavacāviśālāpadmakotpalaiḥ// </l>
                    <l xml:id="Su.6.39.247">[Su.6.39.247] sārivādvayayaṣṭyāhvacavikāraktacandanaiḥ/ durālabhāparpaṭakatrāyamāṇāṭarūṣakaiḥ// </l>
                    <l xml:id="Su.6.39.248">[Su.6.39.248] rāsnākuṅkumamañjiṣṭhāmāgadhīnāgaraistathā/ dhātrīphalarasaiḥ samyagdviguṇaiḥ sādhitaṃ haviḥ// </l>
                    <l xml:id="Su.6.39.249">[Su.6.39.249] parisarpajvaraśvāsagulmakuṣṭhanivāraṇam/ pāṇḍuplīhāgnisādibhya etadeva paraṃ hitam// </l>
                    <l xml:id="Su.6.39.250">[Su.6.39.250] paṭolakaṭukādārvīnimbavāsāphalatrikam/ durālabhāparpaṭakatrāyamāṇāḥ palonmitāḥ// </l>
                    <l xml:id="Su.6.39.251">[Su.6.39.251] prasthamāmalakānāṃ ca kvāthayetsalilārmaṇe/ tena pādāvaśeṣeṇa ghṛtaprasthaṃ vipācayet// </l>
                    <l xml:id="Su.6.39.252">[Su.6.39.252] kalkaiḥ kuṭajabhūnimbaghanayaṣṭyāhvacandanaiḥ/ sapippalīkaistatsiddhaṃ cakṣuṣyaṃ śuklayorhitam// </l>
                    <l xml:id="Su.6.39.253">[Su.6.39.253] ghrāṇakarṇākṣivadanavartmarogavraṇāpaham/ raktkapittakaphasvedakledapūyopaśoṣaṇam// </l>
                    <l xml:id="Su.6.39.254">[Su.6.39.254] kāmalājvaravīsarpagaṇḍamālāharaṃ param/ śṛtaṃ payaḥ śarkarā ca pippalyo madhusarpiṣī// </l>
                    <l xml:id="Su.6.39.255">[Su.6.39.255] pañcasāramidaṃ peyaṃ mathitaṃ viṣamajvare/ kṣatakṣīṇe kṣaye śvāse hṛdroge caitadiṣyate// </l>
                    <l xml:id="Su.6.39.256">[Su.6.39.256] lākṣāviśvaniśāmūrvāmañjiṣṭhāsvarjikāmayaiḥ/ ṣaḍguṇena ca takreṇa siddhaṃ tailaṃ jvarāntakṛt// </l>
                    <l xml:id="Su.6.39.257">[Su.6.39.257] kṣīrivṛkṣāsanāriṣṭajambūsaptacchadārjunaiḥ/ śirīṣakhadirāsphoṭāmṛtavallyāṭarūṣakaiḥ// </l>
                    <l xml:id="Su.6.39.258">[Su.6.39.258] kaṭukāparpaṭośīravacātejovatīghanaiḥ/ sādhitaṃ tailamabhyaṅgādāśu jīrṇajvarāpaham// </l>
                    <l xml:id="Su.6.39.259">[Su.6.39.259] nirviṣairbhujagairnāgairvinītaiḥ kṛtataskaraiḥ/ trāsayedāgame cainaṃ tadaharbhojayenna ca// </l>
                    <l xml:id="Su.6.39.260">[Su.6.39.260] atyabhiṣyandigurubhirvāmayedvā punaḥ punaḥ/ madyaṃ tīkṣṇaṃ pāyayeta ghṛtaṃ vā jvaranāśanam// </l>
                    <l xml:id="Su.6.39.261">[Su.6.39.261] purāṇaṃ vā ghṛtaṃ kāmamudāraṃ vā virecanam/ nirūhayedvā matimān susvinnaṃ tadaharnaram// </l>
                    <l xml:id="Su.6.39.262">[Su.6.39.262] ajāvyoścarmaromāṇi vacā kuṣṭhaṃ palaṅkaṣā/ nimbapatraṃ madhuyutaṃ dhūpanaṃ tasya dāpayet// </l>
                    <l xml:id="Su.6.39.263">[Su.6.39.263] baiḍālaṃ vā śakṛdyojyaṃ vepamānasya dhūpanam/ pippalī saindhavaṃ tailaṃ nepālī cekṣaṇāñjanam// </l>
                    <l xml:id="Su.6.39.264">[Su.6.39.264] udaroktāni sarpīṣi yānyuktāni purā mayā/ kalpoktaṃ cājitaṃ sarpiḥ sevyamānaṃ jvaraṃ jayet// </l>
                    <l xml:id="Su.6.39.265">[Su.6.39.265] bhūtavidyāsamuddiṣṭairbandhāveśanapūjanaiḥ/ jayedbhūtābhiṣaṅgotthaṃ vijñānādyaiśca mānasam// </l>
                    <l xml:id="Su.6.39.266">[Su.6.39.266] śramakṣayotthe bhuñjīta ghṛtābhyakto rasaudanam/ abhiśāpābhicārotthau jvarau homādinā jayet// </l>
                    <l xml:id="Su.6.39.267">[Su.6.39.267] dānasvastyayanātithyairutpātagrahapīḍitam/ abhighātajvare kuryāt kriyāmuṣṇavivarjitām// </l>
                    <l xml:id="Su.6.39.268">[Su.6.39.268] kaṣāyamadhurāṃ snigdhāṃ yathādoṣamathāpi vā/ auṣadhīgandhaviṣajau viṣapittaprasādhanaiḥ// </l>
                    <l xml:id="Su.6.39.269">[Su.6.39.269] jayet kaṣāyaṃ ca hitaṃ sarvagandhakṛtaṃ tathā/ nimbadārukaṣāyaṃ vā hitaṃ saumanasaṃ yathā// </l>
                    <l xml:id="Su.6.39.270">[Su.6.39.270] yavānnavikṛtiḥ sarpirmadyaṃ ca viṣame hitam/ saṃpūjayedvijān gāśca devamīśānamambikām// </l>
                    <l xml:id="Su.6.39.271">[Su.6.39.271] kaphavātotthayoścāpi jvarayoḥ śītapīḍitam/ dihyāduṣṇena vargeṇa paraścoṣṇo vidhirhitaḥ// </l>
                    <l xml:id="Su.6.39.272">[Su.6.39.272] siñcet koṣṇairāranālaśuktagomūtramastubhiḥ/ dihyāt palāśaiḥ piṣṭairvā surasārjakaśigrujaiḥ// </l>
                    <l xml:id="Su.6.39.273">[Su.6.39.273] kṣāratailena vā+abhyaṅgaḥ saśuktena vidhīyate/ pānamāragvadhādeśca kvathitasya viśeṣataḥ// </l>
                    <l xml:id="Su.6.39.274">[Su.6.39.274] avagāhaḥ sukhoṣṇaśca vātaghnakvāthayojitaḥ/ jitvā śītaṃ kramairebhiḥ sukhoṣṇajalasecitam// </l>
                    <l xml:id="Su.6.39.275">[Su.6.39.275] praveśyaurṇikakārpāsakauśeyāmbarasaṃvṛtam/ śāyayet kṣāmadehaṃ ca kālaguruvibhūṣitam// </l>
                    <l xml:id="Su.6.39.276">[Su.6.39.276] stanāḍhyā rūpasaṃpannāḥ kuśalā navayauvanāḥ/ bhajeyuḥ pramadā gātraiḥ śītadainyāpahāḥ śubhāḥ// </l>
                    <l xml:id="Su.6.39.277">[Su.6.39.277] śaracchaśāṅkavadanā nīlotpalavilocanāḥ/ sphuritabhrūlatābhaṅgalalāṭataṭakampanāḥ// </l>
                    <l xml:id="Su.6.39.278">[Su.6.39.278] pralambabimbapracaladbimbīphalanibhādharāḥ&amp;/ kṛśodaryo+ativistīrṇajaghanodvahanālasāḥ// </l>
                    <l xml:id="Su.6.39.279">[Su.6.39.279] kuṅkumāgurudigdhāṅgyo ghanatuṅgapayodharāḥ/ sugandhidhūpitaślakṣṇasrastāṃśukavibhūṣaṇāḥ// </l>
                    <l xml:id="Su.6.39.280">[Su.6.39.280] gāḍhamāliṅgayeyustaṃ taruṃ vanalatā iva/ prahlādaṃ cāsya vijñāya tāḥ strīrapanayet punaḥ// </l>
                    <l xml:id="Su.6.39.281">[Su.6.39.281] tāsāmaṅgapariṣvaṅganivārutahimajvaram/ bhojayeddhitamannaṃ ca yathā sukhamavāpruyāt// </l>
                    <l xml:id="Su.6.39.282">[Su.6.39.282] dāhābhibhūte tu vidhiṃ kuryāddāhavināśanam/ madhuphaṇitayuktena nimbapatrāmbhasā+api vā// </l>
                    <l xml:id="Su.6.39.283">[Su.6.39.283] dāhajvarārtaṃ matimān vāmayet kṣiprameva ca/ śatadhautaghṛtābhyaktaṃ dihyādvā yavaśaktubhiḥ// </l>
                    <l xml:id="Su.6.39.284">[Su.6.39.284] kolāmalakasaṃyuktaiḥ śuktadhānyāmlasaṃyutaiḥ/ amlapiṣṭaiḥ suśītaiśca phenilāpallavaistathā// </l>
                    <l xml:id="Su.6.39.285">[Su.6.39.285] amlapiṣṭaiḥ suśītairvā palāśatarujairdihet/ badarīpallavotthena phenenāriṣṭakasya ca// </l>
                    <l xml:id="Su.6.39.286">[Su.6.39.286] lipte+aṅge dāhatṛṇmūrcchāḥ praśāmyanti ca sarvaśaḥ/ yavārdhakuḍavaṃ piṣṭvā mañjiṣṭhārdhapalaṃ tathā// </l>
                    <l xml:id="Su.6.39.287">[Su.6.39.287] amlaprasthaśatonmiśraṃ tailaprasthaṃ vipācayet/ etat prahlādanaṃ tailaṃ jvaradāhavināśanam// </l>
                    <l xml:id="Su.6.39.288">[Su.6.39.288] nyagrodhādirgaṇo yastu kākolyādiśca yo gaṇaḥ/ utpalādirgaṇo yastu piṣṭarvā taiḥ pralepayet// </l>
                    <l xml:id="Su.6.39.289">[Su.6.39.289] tatkaṣāyāmlasaṃsiddhāḥ snehāścābhyañjane hitāḥ/ teṣāṃ śītakaṣāye vā dāhārtamavagāhayet// </l>
                    <l xml:id="Su.6.39.290">[Su.6.39.290] dāhavege tvatikrānte tasmāduddhṛtya mānavam/ pariṣicyāmbudhiḥ śītaiḥ pralimpeccandanādibhiḥ// </l>
                    <l xml:id="Su.6.39.291">[Su.6.39.291] glānaṃ vā dīnamanasamāśliṣeyurvarāṅganāḥ/ pelavakṣaumasaṃvītāścandanārdrapayodharāḥ// </l>
                    <l xml:id="Su.6.39.292">[Su.6.39.292] bibhratyo+abjasrajaścitrā maṇiratnavibhūṣitāḥ/ bhajeyustāḥ stanaiḥ śītaiḥ spṛśantyo+amburuhaiḥ sukhaiḥ// </l>
                    <l xml:id="Su.6.39.293">[Su.6.39.293] prahlādaṃ cāsya vijñāya tāḥ strīrapanayet punaḥ/ hitaṃ ca bhojayedannaṃ tathā++āpnoti sukhaṃ mahat// </l>
                    <l xml:id="Su.6.39.294">[Su.6.39.294] pittajvaroktaṃ śamanaṃ vireko+&amp;anyaddhitaṃ ca yat/ nirharetpittamevādau doṣeṣu samavāyiṣu// </l>
                    <l xml:id="Su.6.39.295">[Su.6.39.295] durnivārataraṃ taddhi jvarārtānāṃ viśeṣataḥ/ chardimūrcchāpipāsādīnavirodhājjvarasya ca// </l>
                    <l xml:id="Su.6.39.296">[Su.6.39.296] upadravāñjayeccāpi pratyanīkena hetunā/ viśeṣamaparaṃ cātra śṛṇūpadravanāśanam// </l>
                    <l xml:id="Su.6.39.297">[Su.6.39.297] madhukaṃ rajanī mustaṃ dāḍimaṃ sāmlavetasam/ añjanaṃ tintiḍīkaṃ ca naladaṃ patramutpalam// </l>
                    <l xml:id="Su.6.39.298">[Su.6.39.298] tvacaṃ vyāghranakhaṃ caiva mātuluṅgaraso madhu/ dihyādebhirjvarārtasya madhuśuktayutaiḥ śiraḥ// </l>
                    <l xml:id="Su.6.39.299">[Su.6.39.299] śirobhitāpasaṃmohavamihikkāpravepathūn/ pradeho nāśayatyeṣa jvaritānāmupadravān// </l>
                    <l xml:id="Su.6.39.300">[Su.6.39.300] madhūkamatha hrīberamutpalāni madhūlikām// </l>
                    <l xml:id="Su.6.39.301">[Su.6.39.301] līḍvā cūrṇāni madhunā sarpiṣā ca jayedvamim/ kaphaprasekāsṛkpittahikkāśvāsāṃśca dāruṇān// </l>
                    <l xml:id="Su.6.39.302">[Su.6.39.302] lihan jvarārtastriphalāṃ pippalīṃ ca samākṣikām/ kāse śvāse ca madhunā sarpiṣā ca sukhī bhavet// </l>
                    <l xml:id="Su.6.39.303">[Su.6.39.303] vidārī dāḍimaṃ lodhraṃ dadhitthaṃ bījapūrakam/ ebhiḥ pradihyānmūrdhānaṃ tṛḍdāhārtasya dehinaḥ// </l>
                    <l xml:id="Su.6.39.304">[Su.6.39.304] dāḍimasya sitāyāśca drākṣāmalakayostathā/ vairasye dhārayet kalkaṃ gaṇḍūṣaṃ ca yathāhitam// </l>
                    <l xml:id="Su.6.39.305">[Su.6.39.305] kṣīrekṣurasamākṣīkasarpistailoṣṇavāribhiḥ/ śūnye mūrdhni hitaṃ nasyaṃ jīvanīyaśṛtaṃ ghṛtam// </l>
                    <l xml:id="Su.6.39.306">[Su.6.39.306] cūrṇitaistriphalāśyāmātrivṛtpippalisaṃyutaiḥ/ sakṣaudraḥ śarkarāyukto virekastu praśasyate// </l>
                    <l xml:id="Su.6.39.307">[Su.6.39.307] pakve pittajvare rakte cordhvage vepathau tathā/ kaphavātotthayorevaṃ snehābhyaṅgairviśodhayet// </l>
                    <l xml:id="Su.6.39.308">[Su.6.39.308] hṛtadoṣo bhramārtastu lihyāt kṣaudrasitābhayāḥ/ vātaghnamadhurairyojyā nirūhā vātaje jvare// </l>
                    <l xml:id="Su.6.39.309">[Su.6.39.309] &amp;avekṣya doṣaṃ prāṇaṃ ca yathāsvaṃ cānuvāsanāḥ/ utpalādikaṣāyādyāś(kaṣāyāḍhyāś)candanośīrasaṃyutāḥ// </l>
                    <l xml:id="Su.6.39.310">[Su.6.39.310] śarkarāmadhurāḥ śītāḥ pittajvaraharā matāḥ/ āmrādīnāṃ tvacaṃ śaṅkhaṃ candanaṃ madhukotpale// </l>
                    <l xml:id="Su.6.39.311">[Su.6.39.311] gairikāñjanamañjiṣṭhāmṛṇālānyatha padmakam/ ślakṣṇapiṣṭaṃ tu payasā śarkarāmadhusaṃyutam// </l>
                    <l xml:id="Su.6.39.312">[Su.6.39.312] supūtaṃ śītalaṃ bastiṃ dahyamānāya dāpayet/ jvaradāhāpahaṃ teṣu siddhaṃ caivānuvāsanam// </l>
                    <l xml:id="Su.6.39.313">[Su.6.39.313] āragvadhagaṇakvāthāḥ pippalyādisamāyutāḥ/ sakṣaudramūtrā deyāḥ syuḥ kaphajvaravināśanāḥ// </l>
                    <l xml:id="Su.6.39.314">[Su.6.39.314] kaphaghnaireva saṃsiddhā dravyaiścāpyanuvāsanāḥ/ saṃsarge sannipāte ca saṃsṛṣṭā bastayo hitāḥ// </l>
                    <l xml:id="Su.6.39.315">[Su.6.39.315] saṃsṛṣṭaireva saṃsṛṣṭā dravyaiścāpyanuvāsanāḥ/ vātarogāpahāḥ sarve snehā ye samyagīritāḥ// </l>
                    <l xml:id="Su.6.39.316">[Su.6.39.316] vinā tailaṃ ta eva syuryojyā mārutaje jvare/ nikhilenopayojyāśca ta evābhyañjanādiṣu// </l>
                    <l xml:id="Su.6.39.317">[Su.6.39.317] paittike madhuraistiktaiḥ siddhaṃ sarpiśca pūjyate/ ślaiṣmike kaṭutiktaiśca saṃsṛṣṭānītareṣu ca// </l>
                    <l xml:id="Su.6.39.318">[Su.6.39.318] hṛtāvaśeṣaṃ pittaṃ tu tvaksthaṃ janayati jvaram/ pibedikṣurasaṃ tatra śītaṃ vā śarkarodakam// </l>
                    <l xml:id="Su.6.39.319">[Su.6.39.319] śāliṣaṣṭikayorannamaśnīyāt kṣīrasaṃplutam/ kaphavātotthayoreva svedābhyaṅgau prayojayet// </l>
                    <l xml:id="Su.6.39.320">[Su.6.39.320] ghṛtaṃ dvādaśarātrāttu deyaṃ sarvajvareṣu ca/ tenāntareṇāśayaṃ svaṃ gatā doṣā bhavanti hi// </l>
                    <l xml:id="Su.6.39.321">[Su.6.39.321] dhānūn prakṣobhayan doṣo mokṣakāle balīyate/ tena vyākulacittastu mriyamāṇa ivehate// </l>
                    <l xml:id="Su.6.39.322">[Su.6.39.322] laghutvaṃ śirasaḥ svedo mukhamāpāṇḍu pāki ca/ kṣavathuścānnakāṅkṣā ca jvaramuktasya lakṣaṇam// </l>
                    <l xml:id="Su.6.39.323">[Su.6.39.323] śambhukrodhodbhavo ghoro balavarṇāgnisādakaḥ/ rogarāṭ roghasaṃghāto jvara ityupadiśyate// </l>
                    <l xml:id="Su.6.39.324">[Su.6.39.324] vyāpitvāt sarvasaṃsparśāt kṛcchratvādantasaṃbhavāt/ antako hyeṣa bhūtānāṃ jvara ityupadiśyate// iti suśrutasaṃhitāyāmuttaratantrāntargate kāyacikitsātantre jvarapratiṣedho nāma (prathamo+adhyāyaḥ ādita) ekonacatvāriṃśo+adhyāyaḥ//39// </l>
                </div>
                <div n="40" type="adhyāyaḥ" xml:id="suśrutasaṃhitā-body-div-6-div-40">
                    <head xml:id="suśrutasaṃhitā-body-div-6-div-40-head">catvāriṃśattamo+adhyāyaḥ/</head>
                    <l xml:id="Su.6.40.1">[Su.6.40.1] athāto+atīsārapratiṣedhaṃ vyākhyāsyāmaḥ// </l>
                    <l xml:id="Su.6.40.2">[Su.6.40.2] yathovāca bhagavān dhanvantariḥ// </l>
                    <l xml:id="Su.6.40.3">[Su.6.40.3] gurvatisnigdharūkṣoṣṇadravasthūlātiśītalaiḥ/ viruddhādhyaśanājīrṇairasātmyaiścāpi bhojanaiḥ// </l>
                    <l xml:id="Su.6.40.4">[Su.6.40.4] snehādyairatiyuktaiśca mithyāyuktairviṣādbhayāt/ śokādduṣṭāmbumadyātipānāt sātmyartuparyayāt// </l>
                    <l xml:id="Su.6.40.5">[Su.6.40.5] jalātiramaṇairvegavighātaiḥ kṛmidoṣataḥ/ nṛṇāṃ bhavatyatīsāro lakṣaṇaṃ tasya vakṣyate// </l>
                    <l xml:id="Su.6.40.6">[Su.6.40.6] saṃśamyāpāṃdhāturantaḥ kṛśānuṃ varcomiśro mārutena praṇunnaḥ/ vṛddho+atīvādhaḥ saratyeṣa yasmādvyādhiṃ ghoraṃ taṃ tvatīsāramāhuḥ// </l>
                    <l xml:id="Su.6.40.7">[Su.6.40.7] ekaikaśaḥ sarvaśaścāpi doṣaiḥ śokenānyaḥ ṣaṣṭha āmena coktaḥ/ kecit prāhurnaikarūpaprakāraṃ naivetyevaṃ kāśirājastvavocat// </l>
                    <l xml:id="Su.6.40.8">[Su.6.40.8] doṣāvasthāstasya naikaprakārāḥ kāle kāle vyādhitasyodbhavanti/ hṛnnābhipāyūdarakukṣitodagātrāvasādānilasannirodhāḥ// </l>
                    <l xml:id="Su.6.40.9">[Su.6.40.9] viṭsaṅga ādhmānamathāvipāko bhaviṣyatastasya puraḥsarāṇi/ śūlāviṣṭaḥ saktamūtro+antrakūjī srastāpānaḥ sannakaṭyūrugaṅghaḥ// </l>
                    <l xml:id="Su.6.40.10">[Su.6.40.10] varco muñcatyalpamalpaṃ saphenaṃ rūkṣaṃ śyāvaṃ sānilaṃ mārutena/ durgandhyuṣṇaṃ vegavanmāṃsatoyaprakhyaṃ bhinnaṃ svinnadeho+atitīkṣṇam// </l>
                    <l xml:id="Su.6.40.11">[Su.6.40.11] pittāt pītaṃ nīlamālohitaṃ vā tṛṣṇāmūrcchādāhapākajvarārtaḥ/ tandrānidrāgauravotkleśasadīvegāśaṅkī sṛṣṭaviṭko+api bhūyaḥ// </l>
                    <l xml:id="Su.6.40.12">[Su.6.40.12] śuklaṃ sāndraṃ śleṣmaṇā śleṣmayuktaṃ bhaktadveṣī niḥsvanaṃ hṛṣṭaromā/ tandrāyukto mohasādāsyaśoṣī varcaḥ kuryānnaikavarṇaṃ tṛṣārtaḥ// </l>
                    <l xml:id="Su.6.40.13">[Su.6.40.13] sarvodbhūte sarvaliṅgopapattiḥ kṛcchraścāyaṃ bālavṛddheṣvasādhyaḥ/ taistairbhāvaiḥ paktimāvidhya(āviśya)jantoḥ// </l>
                    <l xml:id="Su.6.40.14">[Su.6.40.14] koṣṭhaṃ gatvā kṣobhayatyasya raktaṃ taccādhastāt kākaṇantīprakāśam/ varcomiśraṃ niḥpurīṣaṃ sagandhaṃ nirgandhaṃ vā sāryate tena kṛcchrāt// </l>
                    <l xml:id="Su.6.40.15">[Su.6.40.15] śokotpanno duścikitsyo+atimātraṃ rogo vaidyaiḥ kaṣṭa eṣa pradiṣṭaḥ/ āmājīrṇopadrutāḥ kṣobhayantaḥ koṣṭhaṃ doṣāḥ saṃpraduṣṭāḥ sabhaktam// </l>
                    <l xml:id="Su.6.40.16">[Su.6.40.16] nānāvarṇaṃ naikaśaḥ sārayanti kṛcchrājjantoḥ ṣaṣṭhamenaṃ vadanti/ </l>
                    <l xml:id="Su.6.40.17">[Su.6.40.17] saṃsṛṣṭamebhirdoṣaistu nyastamapsvavasīdati/ purīṣaṃ bhṛśadurgandhi vicchinnaṃ &amp;cāmasaṃjñakam// </l>
                    <l xml:id="Su.6.40.18">[Su.6.40.18] etānyeva tu liṅgāni viparītāni yasya tu/ lāghavaṃ ca manuṣyasya tasya pakvaṃ vinirdiśet// </l>
                    <l xml:id="Su.6.40.19">[Su.6.40.19] sarpirbhedovesavārāmbutailamajjākṣīrakṣaudrarūpaṃ sravedyat/ mañjiṣṭhābhaṃ mastuluṅgopamaṃ vā visraṃ śītaṃ pretagandhyañjanābham// </l>
                    <l xml:id="Su.6.40.20">[Su.6.40.20] rājīmadvā candrakaiḥ santataṃ vā pūyaprakhyaṃ kardamābhaṃ tathoṣṇam/ hanyādetadyat pratīpaṃ bhavecca kṣīṇaṃ hanyuścopasargāḥ prabhūtāḥ// </l>
                    <l xml:id="Su.6.40.21">[Su.6.40.21] asaṃvṛtagudaṃ kṣīṇaṃ durādhmātamupadrutam/ gude pakve gatoṣmāṇamatīsārakiṇaṃ tyajet// </l>
                    <l xml:id="Su.6.40.22">[Su.6.40.22] śarīriṇāmatīsāraḥ saṃbhūto yena kenacit/ doṣāṇāmeva liṅgāni kadācinnātivartate// </l>
                    <l xml:id="Su.6.40.23">[Su.6.40.23] snehājīrṇanimittastu bahuśūlapravāhikaḥ/ visūcikānimittastu cānyo+ajīrṇanimittajaḥ/ viṣārśaḥkṛmisaṃmūto yathāsvaṃ doṣalakṣaṇaḥ// </l>
                    <l xml:id="Su.6.40.24">[Su.6.40.24] āmapakvakramaṃ hitvā nātisāre kriyā yataḥ/ ataḥ sarve+atisārāstu jñeyāḥ pakvāmalakṣaṇaiḥ// </l>
                    <l xml:id="Su.6.40.25">[Su.6.40.25] &amp;tatrādau laṅghanaṃ kāryamatisāreṣu dehinām/ tataḥ pācanasaṃyukto yavāgvādikramo hitaḥ// </l>
                    <l xml:id="Su.6.40.26">[Su.6.40.26] athavā vāmayitvā++āme śūlādhmānanipīḍitam/ pippalīsaindhavāmbhobhirlaṅghanādyairupācaret// </l>
                    <l xml:id="Su.6.40.27">[Su.6.40.27] kāryaṃ ca vamanasyānte pradravaṃ laghubhojanam/ khaḍayūṣayavāgūṣu pippalyādyaṃ ca yojayet// </l>
                    <l xml:id="Su.6.40.28">[Su.6.40.28] anena vidhinā cāmaṃ yasya vai nopaśāmyati/ haridrādiṃ vacādiṃ vā pibet prātaḥ sa mānavaḥ// </l>
                    <l xml:id="Su.6.40.29">[Su.6.40.29] āmātīsāriṇāṃ kāryaṃ nādau saṃgrahaṇaṃ nṛṇām/ teṣāṃ doṣā vibaddhāḥ prāgjanayantyāmayānimān// </l>
                    <l xml:id="Su.6.40.30">[Su.6.40.30] plīhapāṇḍvāmayānāhamehakuṣṭhodarajvarān/ śophagulmagrahaṇyarśaḥśūlālasakahṛdgrahān// </l>
                    <l xml:id="Su.6.40.31">[Su.6.40.31] saśūlaṃ bahuśaḥ kṛcchrādvibaddhaṃ yo+atisāryate/ doṣān sannicitān tasya pathyābhiḥ saṃpravartayet// </l>
                    <l xml:id="Su.6.40.32">[Su.6.40.32] yo+atidravaṃ prabhūtaṃ ca purīṣamatisāryate/ tasyādau vamanaṃ kuryāt paścāllaṅghanapācanam// </l>
                    <l xml:id="Su.6.40.33">[Su.6.40.33] stokaṃ stokaṃ vibaddhaṃ vā saśūlaṃ yo+atisāryate/ abhayāpippalīkalkaiḥ sukhoṣṇaistaṃ virecayet// </l>
                    <l xml:id="Su.6.40.34">[Su.6.40.34] āme ca laṅghanaṃ śastamādau pācanameva vā/ yogāścātra pravakṣyante tvāmātīsāranāśanāḥ// </l>
                    <l xml:id="Su.6.40.35">[Su.6.40.35] kaliṅgātiviṣāhiṅgusauvarcalavacābhayāḥ/ devadāruvacāmustānāgarātiviṣābhayāḥ// </l>
                    <l xml:id="Su.6.40.36">[Su.6.40.36] abhayā dhānyakaṃ mustaṃ pippalī nāgaraṃ vacā/ nāgaraṃ dhānyakaṃ mustaṃ vālakaṃ bilvameva ca// </l>
                    <l xml:id="Su.6.40.37">[Su.6.40.37] mustaṃ parpaṭakaṃ śuṇṭhī vacā prativiṣā+abhayā/ abhayā+ativiṣā hiṅgu vacā sauvarcalaṃ tathā// </l>
                    <l xml:id="Su.6.40.38">[Su.6.40.38] citrakaḥ pippalīmūlaṃ vacā kaṭukarohiṇī/ pāṭhā vatsakabījāni harītakyo mahauṣadham// </l>
                    <l xml:id="Su.6.40.39">[Su.6.40.39] mūrvā nirdahanī pāṭhā tryūṣaṇaṃ gajapippalī/ siddhārthakā bhadradāru śatāhvā kaṭurohiṇī// </l>
                    <l xml:id="Su.6.40.40">[Su.6.40.40] elā sāvarakaṃ kuṣṭhaṃ haridre kauṭajā yavāḥ/ meṣaśṛṅgī tvagele ca kṛmighnaṃ vṛkṣakāṇi ca// </l>
                    <l xml:id="Su.6.40.41">[Su.6.40.41] vṛkṣādanī vīratarurbṛhatyau dve sahe tathā/ aralutvak taindukī ca dāḍimī kauṭajī śamī// </l>
                    <l xml:id="Su.6.40.42">[Su.6.40.42] pāṭhā tejovatī mustaṃ pippalī kauṭajaṃ phalam/ paṭolaṃ(paṭolī) dīpyako bilvaṃ haridre devadāru ca// </l>
                    <l xml:id="Su.6.40.43">[Su.6.40.43] viḍaṅgamabhayā pāṭhā śṛṅgaveraṃ ghanaṃ vacā/ vacā vatsakabījāni saindhavaṃ kaṭurohiṇī// </l>
                    <l xml:id="Su.6.40.44">[Su.6.40.44] hiṅgurvatsakabījāni vacā bilvaśalāṭu ca/ nāgarātiviṣe mustaṃ pippalyo vātsakaṃ phalam// </l>
                    <l xml:id="Su.6.40.45">[Su.6.40.45] mahauṣadhaṃ prativiṣā mustaṃ cetyāmapācanāḥ/ prayojyā viṃśatiryogāḥ ślokārdhavihitāstvime// </l>
                    <l xml:id="Su.6.40.46">[Su.6.40.46] dhānyāmloṣṇāmbumadyānāṃ pibedanyatamena vā/ niṣkvāthān vā pibedeṣāṃ sukhoṣṇān sādhu sādhitān// </l>
                    <l xml:id="Su.6.40.47">[Su.6.40.47] payasyutkvāthya mustānāṃ viṃśatiṃ triguṇāmbhasi/ kṣīrāvaśiṣṭaṃ tatpītaṃ hantyāmaṃ śūlameva ca// </l>
                    <l xml:id="Su.6.40.48">[Su.6.40.48] nikhilenopadiṣṭo+ayaṃ vidhirāmopaśāntaye/ harītakīmativiṣāṃ hiṅgu sauvarcalaṃ vacām// </l>
                    <l xml:id="Su.6.40.49">[Su.6.40.49] pibet sukhāmbunā janturāmātisārapīḍitaḥ/ paṭolaṃ dīpyakaṃ bilvaṃ vacāpippalināgaram// </l>
                    <l xml:id="Su.6.40.50">[Su.6.40.50] mustaṃ kuṣṭhaṃ viḍaṅgaṃ ca pibedvā+api sukhāmbunā/ śṛṅgaveraṃ guḍūcīṃ ca pibeduṣṇena vāriṇā// </l>
                    <l xml:id="Su.6.40.51">[Su.6.40.51] lavaṇānyatha pippalyo viḍaṅgāni harītakī/ citrakaṃ śiṃśapā pāṭhā śārṅgeṣṭā lavaṇāni ca// </l>
                    <l xml:id="Su.6.40.52">[Su.6.40.52] hiṅgurvṛkṣakabījāni lavaṇāni ca bhāgaśaḥ/ hastidantyatha pippalyaḥ kalkāvakṣasamau smṛtau// </l>
                    <l xml:id="Su.6.40.53">[Su.6.40.53] vacā guḍūcīkāṇḍāni yogo+ayaṃ paramo mataḥ/ ete sukhāmbunā yogā deyāḥ paśca satāṃ matāḥ// </l>
                    <l xml:id="Su.6.40.54">[Su.6.40.54] nivṛtteṣvāmaśūleṣu yasya na praguṇo+anilaḥ/ stokaṃ stokaṃ rujāmacca saśūlaṃ yo+atisāryate// </l>
                    <l xml:id="Su.6.40.55">[Su.6.40.55] sakṣāralavaṇairyuktaṃ mandāgniḥ sa pibedghṛtam/ kṣīranāgaracāṅgarīkoladadhyamlasādhitam// </l>
                    <l xml:id="Su.6.40.56">[Su.6.40.56] sarpiracchaṃ pibedvāpi śūlātīsāraśāntaye/ dadhnā tailaghṛtaṃ pakvaṃ savyoṣājāticitrakaiḥ// </l>
                    <l xml:id="Su.6.40.57">[Su.6.40.57] sabilvapippalīmūladāḍimairvā ruganvitaiḥ/ nikhilo vidhirukto+ayaṃ vātaśleṣmopaśāntaye// </l>
                    <l xml:id="Su.6.40.58">[Su.6.40.58] tīkṣṇoṣṇavarjyamenaṃ tu vidadhyātpittaje bhiṣak/ yathoktamupavāsānte yavāgūśca praśasyate// </l>
                    <l xml:id="Su.6.40.59">[Su.6.40.59] balayoraṃśumatyāṃ ca śvadaṃṣṭrabṛhatīṣu ca/ śatāvaryāṃ ca saṃsiddhāḥ suśītā madhusaṃyutāḥ// </l>
                    <l xml:id="Su.6.40.60">[Su.6.40.60] mudgādiṣu ca yūṣāḥ syurdravyairetaiḥ susaṃskṛtāḥ/ mṛdubhirdīpanaistiktairdravyaiḥ syādāmapācanam// </l>
                    <l xml:id="Su.6.40.61">[Su.6.40.61] haridrātiviṣāpāṭhāvatsabījarasāñjanam/ rasāñjanaṃ haridre dve bījāni kuṭajasya ca// </l>
                    <l xml:id="Su.6.40.62">[Su.6.40.62] pāṭhā guḍūcī bhūnimbastathaiva kaṭurohiṇī/ etaiḥ ślokārdhanirdiṣṭaiḥ kvāthāḥ syuḥ pittapācanāḥ// </l>
                    <l xml:id="Su.6.40.63">[Su.6.40.63] mustaṃ kuṭajabījāni bhūnimbaṃ sarasāñjanam/ dārvī durālabhā bilvaṃ vālakaṃ raktacandanam// </l>
                    <l xml:id="Su.6.40.64">[Su.6.40.64] candanaṃ vālakaṃ mustaṃ bhūnimbaṃ sadurālabham/ mṛṇālaṃ candanaṃ rodhraṃ nāgaraṃ nīlamutpalam// </l>
                    <l xml:id="Su.6.40.65">[Su.6.40.65] pāṭhā mustaṃ haridre dve pippalī kauṭajaṃ phalam/ phalatvacaṃ vatsakasya śṛṅgaveraṃ &amp;ghanaṃ vacā// </l>
                    <l xml:id="Su.6.40.66">[Su.6.40.66] ṣaḍete+abhihitā yogāḥ pittātīsāranāśanāḥ/ bilvaśakrayavāmbhodabālakātiviṣākṛtaḥ/ kaṣāyo hantyatīsāraṃ sāmaṃ pittasamudbhavam// </l>
                    <l xml:id="Su.6.40.67">[Su.6.40.67] madhukotpalabilvābdahrīberośīranāgaraiḥ/ kṛtaḥ kvātho madhuyutaḥ pittātīsāranāśanaḥ// </l>
                    <l xml:id="Su.6.40.68">[Su.6.40.68] yadā pakvo+apyatīsāraḥ sarasyeva muhurmuhuḥ/ grahaṇyā mārdavājjantostatra saṃstambhanaṃ hitam// </l>
                    <l xml:id="Su.6.40.69">[Su.6.40.69] samaṅgā dhātakīpuṣpaṃ mañjiṣṭhā lodhramustakam/ śālmalīveṣṭako rodhraṃ vṛkṣadāḍimayostvacau// </l>
                    <l xml:id="Su.6.40.70">[Su.6.40.70] āmrāsthimadhyaṃ lodhraṃ ca bilvamadhyaṃ priyaṅgavaḥ/ madhukaṃ śṛṅgaveraṃ ca dīrghavṛntatvageva ca// </l>
                    <l xml:id="Su.6.40.71">[Su.6.40.71] catvāra ete yogāḥ syuḥ pakvātīsāranāśanāḥ/ uktā ya upayojyāste sakṣaudrāstaṇḍulāmbunā// </l>
                    <l xml:id="Su.6.40.72">[Su.6.40.72] maustaṃ kaṣāyamekaṃ vā peyaṃ madhusamāyutam/ lodhrāmbaṣṭhāpriyaṅgvādīn gaṇānevaṃ prayojayet// </l>
                    <l xml:id="Su.6.40.73">[Su.6.40.73] padmāṃ samaṅgāṃ madhukaṃ bilvajambūśalāṭu ca/ pibettaṇḍulatoyena sakṣaudramagadaṅkaram// </l>
                    <l xml:id="Su.6.40.74">[Su.6.40.74] kacchurāmūlakalkaṃ vā+apyudumbaraphalopamam/ payasyā candanaṃ padmā sitāmustābjakeśaram// </l>
                    <l xml:id="Su.6.40.75">[Su.6.40.75] pakvātisāraṃ yogo+ayaṃ jayetpītaḥ saśoṇitam/ nirāmarūpaṃ śūlārtaṃ laṅghanādyaiśca karṣitam// </l>
                    <l xml:id="Su.6.40.76">[Su.6.40.76] naraṃ rūkṣamavekṣyāgniṃ sakṣāraṃ pāyayedghṛtam/ balābṛhatyaṃśumatīkacchurāmūlasādhitam// </l>
                    <l xml:id="Su.6.40.77">[Su.6.40.77] madhūkṣitaṃ samadhukaṃ pibecchūlairabhidrutaḥ/ dārvībilvakaṇādrākṣākaṭukendrayavairghṛtam// </l>
                    <l xml:id="Su.6.40.78">[Su.6.40.78] sādhitaṃ hantyatīsāraṃ vātapittakaphātmakam/ dadhnā cāmlena saṃpakvaṃ savyoṣājājicitrakam// </l>
                    <l xml:id="Su.6.40.79">[Su.6.40.79] sacavyapippalīmūlaṃ dāḍimairvā rugarditaḥ/ payo ghṛtaṃ ca madhu ca pibecchūlairabhidrutaḥ// </l>
                    <l xml:id="Su.6.40.80">[Su.6.40.80] sitājamodakaṭvaṅgamadhukairavacūrṇitam/ avedanaṃ susaṃpakvaṃ dīptāgneḥ sucirotthitam// </l>
                    <l xml:id="Su.6.40.81">[Su.6.40.81] nānāvarṇamatīsāraṃ puṭapākairupācaret/ tvakpiṇḍaṃ dīrghavṛntasya padmakesarasaṃyutam// </l>
                    <l xml:id="Su.6.40.82">[Su.6.40.82] kāśmarīpadmapatraiścāveṣṭya sūtreṇa saṃdṛḍham/ mṛdā+avaliptaṃ sukṛtamaṅgāreṣvavakūlayet// </l>
                    <l xml:id="Su.6.40.83">[Su.6.40.83] svinnamuddhṛtya niṣpīḍya rasamādāya taṃ tataḥ/ śītaṃ madhuyutaṃ kṛtvā pāyayetodarāmaye// </l>
                    <l xml:id="Su.6.40.84">[Su.6.40.84] jīvantīmeṣaśṛṅgyādiṣvevaṃ dravyeṣu sādhayet/ tittiriṃ luñcitaṃ samyak niṣkṛṣṭāntraṃ tu pūrayet// </l>
                    <l xml:id="Su.6.40.85">[Su.6.40.85] nyagrodhāditvacāṃ kalkaiḥ pūrvavaccāvakūlayet/ rasamādāya tasyātha susvinnasya samākṣikam// </l>
                    <l xml:id="Su.6.40.86">[Su.6.40.86] śarkaropahitaṃ śītaṃ pāyayetodarāmaye/ lodhracandanayaṣṭyāhvadārvīpāṭhāsitotpalān// </l>
                    <l xml:id="Su.6.40.87">[Su.6.40.87] taṇḍulodakasṃpiṣṭān dīrghavṛntatvaganvitān/ pūrvavat kūlitāttasmādrasamādāya śītalam// </l>
                    <l xml:id="Su.6.40.88">[Su.6.40.88] madhvāktaṃ pāyayeccaitat kaphapittodarāmaye/ evaṃ prarohaiḥ kurvīta vaṭādīnaṃ vidhānavat// </l>
                    <l xml:id="Su.6.40.89">[Su.6.40.89] puṭapākān yathāyogaṃ jāṅgalopahitān śubhān/ bahuśleṣma saraktaṃ ca mandavātaṃ cirotthitam// </l>
                    <l xml:id="Su.6.40.90">[Su.6.40.90] kauṭajaṃ phāṇitaṃ vā+api hantyatīsāramojasā/ ambaṣṭhādimadhuyutaṃ pippalyādisamanvitam// </l>
                    <l xml:id="Su.6.40.91">[Su.6.40.91] pṛśniparṇībalābilvavālakotpaladhānyakaiḥ/ sanāgaraiḥ pibet peyāṃ sādhitāmudarāmayī// </l>
                    <l xml:id="Su.6.40.92">[Su.6.40.92] aralutvak priyaṅguṃ ca madhukaṃ dāḍimāṅkurān/ āvāpya piṣṭvā dadhani yavāgūṃ sādhayeddravām// </l>
                    <l xml:id="Su.6.40.93">[Su.6.40.93] eṣā sarvānatīsārān hanti pakvānasaṃśayam/ rasāñjanaṃ sātiviṣaṃ tvagbījaṃ kauṭajaṃ tathā// </l>
                    <l xml:id="Su.6.40.94">[Su.6.40.94] dhātakī nāgaraṃ caiva pāyayettaṇḍulāmbunā/ saśūlaṃ raktajaṃ ghnanti ete madhusamāyutāḥ// </l>
                    <l xml:id="Su.6.40.95">[Su.6.40.95] madhukaṃ bilvapeśī ca śarkarāmadhusaṃyutā/ atīsāraṃ nihanyuśca śāliṣaṣṭikayoḥ kaṇāḥ// </l>
                    <l xml:id="Su.6.40.96">[Su.6.40.96] tadvallīḍhaṃ madhuyutaṃ badarīmūlameva tu/ badaryarjunajambvāmraśallakīvetasatvacaḥ// </l>
                    <l xml:id="Su.6.40.97">[Su.6.40.97] śarkarākṣaudrasaṃyuktāḥ pītā ghnantyudarāmayam/ etaireva yavāgūṃśca ṣaḍān yūṣāṃśca kārayet// </l>
                    <l xml:id="Su.6.40.98">[Su.6.40.98] pānīyāni ca tṛṣṇāsu dravyeṣveteṣu buddhimān/ kṛtaṃ śālmalivṛnteṣu kaṣāyaṃ himasaṃjñitam// </l>
                    <l xml:id="Su.6.40.99">[Su.6.40.99] niśāparyuṣitaṃ peyaṃ sakṣaudraṃ madhukānvitam/ vibaddhavātaviṭ śūlaparītaḥ sapravāhikaḥ// </l>
                    <l xml:id="Su.6.40.100">[Su.6.40.100] saraktapittaśca payaḥ pibettṛṣṇāsamanvitaḥ/ yathā+amṛtaṃ yathā kṣīramatīsāreṣu pūjitam// </l>
                    <l xml:id="Su.6.40.101">[Su.6.40.101] cirotthiteṣu tat peyamapāṃ bhāgaistribhiḥ śṛtam/ doṣaśeṣaṃ harettaddhi tasmātpathyatamaṃ smṛtam// </l>
                    <l xml:id="Su.6.40.102">[Su.6.40.102] hitaḥ snehavireko vā bastayaḥ picchilāśca ye/ picchilasvarase siddhaṃ hitaṃ ca ghṛtamucyate// </l>
                    <l xml:id="Su.6.40.103">[Su.6.40.103] śakṛtā yastu saṃsṛṣṭamatisāryeta śoṇitam/ prāk paścādvā purīṣasya saruk saparikartikaḥ// </l>
                    <l xml:id="Su.6.40.104">[Su.6.40.104] kṣīriśuṅgāśṛtaṃ sarpiḥ pibet sakṣaudraśarkaram/ dārvītvakpippalīśuṇṭhīlākṣāśakrayavairghṛtam// </l>
                    <l xml:id="Su.6.40.105">[Su.6.40.105] saṃyuktaṃ bhadrarohiṇyā pakvaṃ peyādimiśritam/ tridoṣamapyatīsāraṃ pītaṃ hanti sudāruṇam// </l>
                    <l xml:id="Su.6.40.106">[Su.6.40.106] gaurave vamanaṃ pathyaṃ yasya syāt prabalaḥ kaphaḥ/ jvare dāhe saviṅbandhe mārutādraktapittavat// </l>
                    <l xml:id="Su.6.40.107">[Su.6.40.107] saṃpakve bahudoṣe ca vibandhe mūtraśodhanaiḥ/ kāryamāsthāpanaṃ kṣipraṃ &amp;tathā caivānuvāsanam// </l>
                    <l xml:id="Su.6.40.108">[Su.6.40.108] &amp;pravāhaṇe gudabhraṃśe mūtrāghāte kaṭigrahe/ madhurāmlaiḥ śṛtaṃ tailaṃ sarpirvā+apyanuvāsanam// </l>
                    <l xml:id="Su.6.40.109">[Su.6.40.109] gudapākastu pittena yasya syādahitāśinaḥ/ tasya pittaharāḥ sekāstatsiddhāścānuvāsanāḥ// </l>
                    <l xml:id="Su.6.40.110">[Su.6.40.110] dadhimaṇḍasurābilvasiddhaṃ tailaṃ samārute/ bhojane ca hitaṃ kṣīraṃ kacchurāmūlasādhitam// </l>
                    <l xml:id="Su.6.40.111">[Su.6.40.111] alpālpaṃ bahuśo raktaṃ sarugya upaveśyate/ yadā vāyurvibaddhaśca picchābastistadā hitaḥ// </l>
                    <l xml:id="Su.6.40.112">[Su.6.40.112] prāyeṇa gudadaurbalyaṃ dīrghakālātisāriṇām/ bhavettasmāddhitaṃ teṣāṃ gude tailāvacāraṇam// </l>
                    <l xml:id="Su.6.40.113">[Su.6.40.113] kapitthaśālmalīphañjīvaṭakārpāsadāḍimāḥ/ yūthikā kacchurā śeluḥ śaṇaścuccūśca dādhikāḥ// </l>
                    <l xml:id="Su.6.40.114">[Su.6.40.114] śālaparṇī pṛśniparṇī bṛhatī kaṇṭakārikā/ balāśvadaṃṣṭrābilvāni pāṭhānāgaradhānyakam// </l>
                    <l xml:id="Su.6.40.115">[Su.6.40.115] eṣa āhārasaṃyoge hitaḥ sarvātisāriṇām/ tilakalko hitaścātra maudgo mudgarasastathā// </l>
                    <l xml:id="Su.6.40.116">[Su.6.40.116] pittātisārī yo martyaḥ pittalānyatiṣevate/ pittaṃ praduṣṭaṃ tasyāśu raktātīsārabhāvahet// </l>
                    <l xml:id="Su.6.40.117">[Su.6.40.117] jvaraṃ śūlaṃ tṛṣāṃ dāhaṃ gudapākaṃ ca dāruṇam/ yo raktaṃ śakṛtaḥ pūrvaṃ paścādvā pratisāryate// </l>
                    <l xml:id="Su.6.40.118">[Su.6.40.118] sa pallavairvaṭādīnaṃ sasarpiḥ sādhitaṃ payaḥ/ pibet saśarkarākṣaudramathavā+apyabhimathya tat// </l>
                    <l xml:id="Su.6.40.119">[Su.6.40.119] navanītamatho lihyāttakraṃ cānupibettataḥ/ priyālaśālmalīplakṣaśallakītiniśatvacaḥ// </l>
                    <l xml:id="Su.6.40.120">[Su.6.40.120] kṣīre vimṛditāḥ pītāḥ sakṣaudrā raktanāśanāḥ/ madhukaṃ śarkarāṃ lodhraṃ payasyāmatha sārivām// </l>
                    <l xml:id="Su.6.40.121">[Su.6.40.121] pibecchāgena payasā sakṣaudraṃ raktanāśanam/ mañjiṣṭhāṃ sārivāṃ lodhraṃ padmakaṃ kumudotpalam// </l>
                    <l xml:id="Su.6.40.122">[Su.6.40.122] pibet padmāṃ ca dugdhena chāgenāsṛkpraśāntaye/ śarkarotpalalodhrāṇi samaṅgā madhukaṃ tilāḥ// </l>
                    <l xml:id="Su.6.40.123">[Su.6.40.123] tilāḥ kṛṣṇāḥ sayaṣṭyāhvāḥ samaṅgā cotpalāni ca/ tilā mocaraso lodhraṃ tathaiva madhukotpalam// </l>
                    <l xml:id="Su.6.40.124">[Su.6.40.124] kacchurā tilakalkaśca yogāścatvāra eva ca/ ājena payasā peyāḥ sarakte madhusaṃyutāḥ// </l>
                    <l xml:id="Su.6.40.125">[Su.6.40.125] drave sarakte sravati bālabilvaṃ saphāṇitam/ sakṣaudratailaṃ prāgeva lihyādāśu hitaṃ hi tat// </l>
                    <l xml:id="Su.6.40.126">[Su.6.40.126] kośakāraṃ ghṛte bhṛṣṭaṃ lājacūrṇaṃ sitā madhu/ saśūlaṃ raktapittotthaṃ līḍhaṃ hantyudarāmayam// </l>
                    <l xml:id="Su.6.40.127">[Su.6.40.127] bilvamadhyaṃ samadhukaṃ śarkarākṣaudrasaṃyutam/ taṇḍulāmbuyuto yogaḥ pittaraktotthitaṃ jayet// </l>
                    <l xml:id="Su.6.40.128">[Su.6.40.128] yogān sāṃgrāhikāṃścānyān pibetsakṣaudraśarkarān/ nyagrodhādiṣu kuryācca puṭapākān yatheritān// </l>
                    <l xml:id="Su.6.40.129">[Su.6.40.129] gudāpāke ca ye uktāste+atrāpi vidhayaḥ smṛtāḥ/ rujāyāṃ cāpraśāmyantyāṃ picchāvastirhito bhavet// </l>
                    <l xml:id="Su.6.40.130">[Su.6.40.130] saktaviḍ doṣabahulaṃ dīptāgniryo+atisāryate/ viḍaṅgatriphalākṛṣṇākaṣāyaistaṃ virecayet// </l>
                    <l xml:id="Su.6.40.131">[Su.6.40.131] athavairaṇḍasiddhena payasā kevalena vā/ yavāgūrvitareccāsya vātaghnairdīpanaiḥ kṛtāḥ// </l>
                    <l xml:id="Su.6.40.132">[Su.6.40.132] dīptāgnirniṣpurīṣo yaḥ sāryate phenilaṃ śakṛt/ sa pibet phāṇitaṃ śuṇṭhīdadhitailapayoghṛtam// </l>
                    <l xml:id="Su.6.40.133">[Su.6.40.133] svinnāni guḍatailābhyāṃ bhakṣayedbadarāṇi ca/ svinnāni piṣṭavadvā+api samaṃ bilvaśalāṭubhiḥ// </l>
                    <l xml:id="Su.6.40.134">[Su.6.40.134] dadhnopayujya kulmāṣān śvetāmanupibet surām/ śaśamāṃsaṃ sarudhiraṃ samaṅgāṃ saghṛtaṃ dadhi// </l>
                    <l xml:id="Su.6.40.135">[Su.6.40.135] khādedvipācya seveta mṛdvannaṃ śakṛtaḥ kṣaye/ saṃskṛto yamake māṣayavakolarasaḥ śubhaḥ// </l>
                    <l xml:id="Su.6.40.136">[Su.6.40.136] bhojanārthaṃ pradātavyo dadhidāḍimasādhitaḥ/ viḍaṃ bilvaśalāṭūni nāgaraṃ cāmlapeṣitam// </l>
                    <l xml:id="Su.6.40.137">[Su.6.40.137] dadhnaḥ saraśca yamake bhṛṣṭo varcaḥkṣaye hitaḥ/ saśūlaṃ kṣīṇavarcā yo dīptāgniratisāryate/ sa pibeddīpanairyuktaṃ sarpiḥ saṃgrāhakaiḥ saha// </l>
                    <l xml:id="Su.6.40.138">[Su.6.40.138] vāyuḥ pravṛddho nicitaṃ balāsaṃ nudatyadhastādahitāśanasya/ pravāhamāṇasya muhurmalāktaṃ pravāhikāṃ tāṃ pravadanti tajjñāḥ// </l>
                    <l xml:id="Su.6.40.139">[Su.6.40.139] pravāhikā vātakṛtā saśūlā pittāt sadāhā sakaphā kaphācca/ saśoṇitā śoṇitasaṃbhavā tu tāḥ sneharūkṣaprabhavā matāstu// </l>
                    <l xml:id="Su.6.40.140">[Su.6.40.140] tāsāmatīsāravadādiśecca liṅgaṃ kramaṃ cāmavipakvatāṃ ca/ na śāntimāyāti vilaṅghanairyā yogairudīrṇā yadi pācanairvā// </l>
                    <l xml:id="Su.6.40.141">[Su.6.40.141] tāṃ kṣīramevāśu śṛtaṃ nihanti tailaṃ tilāḥ picchilabastayaśca/ ārdraiḥ kuśaiḥ saṃpariveṣṭitāni vṛntānyathārdrāṇi hi śālmalīnām// </l>
                    <l xml:id="Su.6.40.142">[Su.6.40.142] pkvāni samyak puṭapākayogenāpothya tebhyo rasamādadīta/ kṣīraṃ śṛtaṃ tailahavirvimiśraṃ kalkena yaṣṭīmadhukasya vā+api// </l>
                    <l xml:id="Su.6.40.143">[Su.6.40.143] bastiṃ vidadhyādbhiṣagapramattaḥ pravāhikāmūtrapurīṣasaṅge/ dvipañjcamūlīkvathitena śūle pravāhamāṇasya samākṣikeṇa// </l>
                    <l xml:id="Su.6.40.144">[Su.6.40.144] kṣīreṇa cāsthāpanamagryamuktaṃ tailena yuñjyādanuvāsanaṃ ca/ vātaghnavarge lavaṇeṣu caiva tailaṃ ca siddhaṃ hitamannapāne// </l>
                    <l xml:id="Su.6.40.145">[Su.6.40.145] lodhraṃ viḍaṃ bilvaśalāṭu caiva lihyācca tailena kaṭutrikāḍhyam/ dadhnā sasāreṇa samākṣikeṇa bhuñjīta niścāraka(niḥsāraka))pīḍitastu// </l>
                    <l xml:id="Su.6.40.146">[Su.6.40.146] sutaptakupyakvathitena vā+api kṣīreṇa śītena madhuplutena/ śūlārdito vyoṣavidārigandhāsiddhena dugdhena hitāya bhojyaḥ// </l>
                    <l xml:id="Su.6.40.147">[Su.6.40.147] vātaghnasaṃgrāhikadīpanīyaiḥ kṛtān &amp;ṣaḍāṃścāpyupabhojayecca/ khādecca matsyān rasamāpnuyācca vātaghnasiddhaṃ saghṛtaṃ satailam// </l>
                    <l xml:id="Su.6.40.148">[Su.6.40.148] eṇāvyajānāṃ tu vaṭapravālaiḥ siddhāni sārdhaṃ piśitāni khādet/ medhyasya(medyasya) siddhaṃ tvatha vā+api raktaṃ bastasya dadhnā ghṛtatailayuktam// </l>
                    <l xml:id="Su.6.40.149">[Su.6.40.149] khādet pradehaiḥ śikhilāvajairvā bhuñjīta yūṣairdadhibhiśca mukhyaiḥ/ māṣān susiddhān ghṛtamaṇḍayuktān khādecca dadhnā maricopadaṃśān// </l>
                    <l xml:id="Su.6.40.150">[Su.6.40.150] mahāruje mūtrakṛcchre bhiṣag bastiṃ pradāpayet/ payomadhughṛtonmiśraṃ madhukotpalasādhitam// </l>
                    <l xml:id="Su.6.40.151">[Su.6.40.151] sa bastiḥ śamayettasya raktaṃ dāhamatho jvaram/ madhurauṣadhasiddhaṃ ca hitaṃ tasyānuvāsanam// </l>
                    <l xml:id="Su.6.40.152">[Su.6.40.152] rātrāvahani vā nityaṃ rujārto yo bhavennaraḥ/ yathā yathā satailaḥ syādvātaśāntistathā tathā// </l>
                    <l xml:id="Su.6.40.153">[Su.6.40.153] praśānte mārute cāpi śāntiṃ yāti pravāhikā/ tasmāt pravāhikāroge mārutaṃ śamayedbhiṣak// </l>
                    <l xml:id="Su.6.40.154">[Su.6.40.154] pāṭhājamodākuṭajotpalaṃ&amp; ca śuṇṭhī samā māgadhikāśca piṣṭāḥ/ sukhāmbupītāḥ śamayanti rogaṃ medhyāṇḍasiddhaṃ saghṛtaṃ payo vā// </l>
                    <l xml:id="Su.6.40.155">[Su.6.40.155] śuṇṭhīṃ ghṛtaṃ sakṣavakaṃ satailaṃ vipācya līḍhvā++āmayamāśu hanyāt/ gajāśanākumbhikadāḍimānāṃ rasaiḥ kṛtā tailaghṛte sadadhni// </l>
                    <l xml:id="Su.6.40.156">[Su.6.40.156] bilvānvitā pathyatamā yavāgūrdhāroṣṇadugdhasya tathā ca pānam/ laghūni pathyānyatha dīpanāni snigdhāni bhojyānyudarāmayeṣu// </l>
                    <l xml:id="Su.6.40.157">[Su.6.40.157] hitāya nityaṃ vitaredvibhajya yogāṃśca tāṃstān bhiṣagapramattaḥ// </l>
                    <l xml:id="Su.6.40.158">[Su.6.40.158] tṛṣṇāpanayanī laghvī dīpanī bastiśodhanī/ jvare caivātisāre ca yavāgūḥ sarvadā hitā// </l>
                    <l xml:id="Su.6.40.159">[Su.6.40.159] rūkṣājjāte kriyā snigdhā rūkṣā snehanimittaje/ bhayaje sāntvanāpūrvā śokaje śokanāśinī// </l>
                    <l xml:id="Su.6.40.160">[Su.6.40.160] viṣārśaḥkṛmisaṃbhūte hitā cobhayaśarmadā/ chardimūrcchātṛḍādyāṃśca sādhayedavirodhataḥ// </l>
                    <l xml:id="Su.6.40.161">[Su.6.40.161] samavāye tu doṣāṇāṃ pūrvaṃ pittamupācaret/ jvare caivātisāre ca sarvatrānyatra mārutam// </l>
                    <l xml:id="Su.6.40.162">[Su.6.40.162] yasyoccāraṃ vinā mūtraṃ samyagvāyuśca gacchati/ dīptāgnerlaghukoṣṭhasya sthitastasyodarāmayaḥ// </l>
                    <l xml:id="Su.6.40.163">[Su.6.40.163] karmajā vyādhayaḥ keciddoṣajāḥ santi cāpare/ karmadoṣodbhavāścānye karmajāsteṣvahetukāḥ// </l>
                    <l xml:id="Su.6.40.164">[Su.6.40.164] naśyanti tvakriyābhiste kriyābhiḥ karmasaṃkṣaye/ śāmyanti doṣasaṃbhūtā doṣasaṃkṣayahetubhiḥ// </l>
                    <l xml:id="Su.6.40.165">[Su.6.40.165] teṣāmalpanidānā ye pratikaṣṭā bhavanti ca/ mṛdavo bahudoṣā vā karmadoṣodbhavāstu te// </l>
                    <l xml:id="Su.6.40.166">[Su.6.40.166] karmadoṣakṣayakṛtā teṣāṃ siddhirvidhīyate/ duṣyati grahaṇī jantoragnisādanahetubhiḥ// </l>
                    <l xml:id="Su.6.40.167">[Su.6.40.167] atisāre nivṛtte+api mandāgnerahitāśinaḥ/ bhūyaḥ saṃdūṣito vahnirgrahaṇīmabhidūṣayet// </l>
                    <l xml:id="Su.6.40.168">[Su.6.40.168] tasmātkāryaḥ parīhārastvatīsāre viriktavat/ yāvanna prakṛtisthaḥ syāddoṣataḥ prāṇatastathā// </l>
                    <l xml:id="Su.6.40.169">[Su.6.40.169] ṣaṣṭhī pittadharā nāma yā kalā parikīrtitā/ pakvāmāśayamadhyasthā grahaṇī sā prakīrtitā// </l>
                    <l xml:id="Su.6.40.170">[Su.6.40.170] grahaṇyā balamagnirhi sa cāpi grahaṇīṃ śritaḥ/ tasmāt saṃdūṣite vahnau grahaṇī saṃpraduṣyati// </l>
                    <l xml:id="Su.6.40.171">[Su.6.40.171] ekaśaḥ sarvaśaścaiva doṣairatyarthamucchritaiḥ/ sā duṣṭā bahuśo bhuktamāmameva vimuñcati// </l>
                    <l xml:id="Su.6.40.172">[Su.6.40.172] pakvaṃ vā sarujaṃ pūti muhurbaddhaṃ muhurdravam/ grahaṇīrogamāhustamāyurvedavido janāḥ// </l>
                    <l xml:id="Su.6.40.173">[Su.6.40.173] tasyotpattau vidāho+āne sadanālasyatṛṭklamāḥ/ balakṣayo+aruciḥ kāsaḥ karṇakṣveḍo+antrakūjanam// </l>
                    <l xml:id="Su.6.40.174">[Su.6.40.174] atha jāte bhavejjantuḥ śūnapādakaraḥ kṛśaḥ/ parvaruglaulyatṛṭchardijvarārocakadāhavām// </l>
                    <l xml:id="Su.6.40.175">[Su.6.40.175] udgirecchuktatiktāmlalohadhūmāmagandhikam/ prasekamukhavairasyatamakārucipīḍitaḥ// </l>
                    <l xml:id="Su.6.40.176">[Su.6.40.176] vātācchūlādhikaiḥ pāyuhṛtpārśvodaramastakaiḥ/ pittāt sadāhairgurubhiḥ kaphāttribhyastrilakṣaṇaiḥ// </l>
                    <l xml:id="Su.6.40.177">[Su.6.40.177] doṣavarṇairnakhaistadvadviṇmūtranayanānanaiḥ/ hṛtpāṇḍūdaragulmārśaḥplīhāśaṅkhī ca mānavaḥ// </l>
                    <l xml:id="Su.6.40.178">[Su.6.40.178] yathādoṣocchrayaṃ tasya viśuddhasya yathākramam/ peyādiṃ vitaret samyagdīpanīyopasaṃbhṛtam// </l>
                    <l xml:id="Su.6.40.179">[Su.6.40.179] tataḥ pācanasaṃgrāhidīpanīyagaṇatrayam/ pibet prātaḥ surāriṣṭasnehamūtrasukhāmbubhiḥ// </l>
                    <l xml:id="Su.6.40.180">[Su.6.40.180] takreṇa vā+atha takraṃ vā kevalaṃ hitamucyate/ kṛmigulmodarārśoghnīḥ kriyāścātrāvacārayet// </l>
                    <l xml:id="Su.6.40.181">[Su.6.40.181] cūrṇaṃ hiṅgvādikaṃ cātra ghṛtaṃ vā plīhanāśanam/ kalkena magadhādeśca cāṅgerīsvarasena ca// </l>
                    <l xml:id="Su.6.40.182">[Su.6.40.182] caturguṇena dadhnā ca ghṛtaṃ siddhaṃ hitaṃ bhavet/ jvarādīnavirodhācca sādhayet svaiścikitsitaiḥ// iti suśrutasaṃhitāyāmuttaratantrāntargate kāyacikitsātantre+atisārapratiṣedho nāma (dvitīyo+adhyāyaḥ, āditaḥ/) catvāriṃśo+adhyāyaḥ//40// </l>
                </div>
                <div n="41" type="adhyāyaḥ" xml:id="suśrutasaṃhitā-body-div-6-div-41">
                    <head xml:id="suśrutasaṃhitā-body-div-6-div-41-head">ekacatvāriṃśattamo+adhyāyaḥ/</head>
                    <l xml:id="Su.6.41.1">[Su.6.41.1] athātaḥ śoṣapratiṣedhaṃ vyākhyāsyāmaḥ// </l>
                    <l xml:id="Su.6.41.2">[Su.6.41.2] yathovāca bhagavān dhanvantariḥ// </l>
                    <l xml:id="Su.6.41.3">[Su.6.41.3] anekarogānugato bahurogapurogamaḥ/ durvijñeyo durnivāraḥ śoṣo vyādhirmahābalaḥ// </l>
                    <l xml:id="Su.6.41.4">[Su.6.41.4] saṃśoṣaṇādrasādīnāṃ śoṣa ityabhidhīyate/ kriyākṣayakaratvācca kṣaya ityucyate punaḥ// </l>
                    <l xml:id="Su.6.41.5">[Su.6.41.5] rājñaścandramaso yasmādabhūdeṣa kilāmayaḥ/ tasmāttaṃ rājayakṣmeti kecidāhuḥ&amp; punarjanāḥ// </l>
                    <l xml:id="Su.6.41.6">[Su.6.41.6] sa vyastairjāyate doṣairiti kecidvadanti hi/ ekādaśānāmekasmin sānnidhyāttantrayuktitaḥ// </l>
                    <l xml:id="Su.6.41.7">[Su.6.41.7] kriyāṇāmavibhāgena prāgekotpādanena ca/ eka eva mataḥ śoṣaḥ sannipātātmako hyataḥ// </l>
                    <l xml:id="Su.6.41.8">[Su.6.41.8] udrekāttatra liṅgāni doṣāṇāṃ nipatanti hi/ ksayādvegapratīghātādāghātādviṣamāśanāt// </l>
                    <l xml:id="Su.6.41.9">[Su.6.41.9] jāyate kupitairdoṣairvyāptadehasya dehinaḥ/ kaphapradhānairdoṣairhi ruddheṣu rasavartmasu// </l>
                    <l xml:id="Su.6.41.10">[Su.6.41.10] ativyavāyino vā+api kṣīṇe retasyanantaram/ kṣīyante dhātavaḥ sarve tataḥ śuṣyanti mānavaḥ// </l>
                    <l xml:id="Su.6.41.11">[Su.6.41.11] bhaktadveṣo jvaraḥ śvāsaḥ kāsaḥ śoṇitadarśanam/ svarabhedaśca jāyeta ṣaḍrūpe rājayakṣmaṇi// </l>
                    <l xml:id="Su.6.41.12">[Su.6.41.12] svarabhedo+anilāñchūlaṃ saṃlocaścāṃsapārśvayoḥ/ jvaro dāho+atisāraśca pittādraktasya cāgamaḥ// </l>
                    <l xml:id="Su.6.41.13">[Su.6.41.13] śirasaḥ paripūrṇatvamabhaktacchanda eva ca/ kāsaḥ kaṇṭhasya coddhvaṃso vijñeyaḥ kaphakopataḥ// </l>
                    <l xml:id="Su.6.41.14">[Su.6.41.14] ekādaśabhirebhirvā ṣaḍbhirvā+api samanvitam/ (kāsātīsārapārśvārtisvarabhedārucijvaraiḥ// </l>
                    <l xml:id="Su.6.41.15">[Su.6.41.15] tribhirvā pīḍitaṃ liṅgairjvarakāsāsṛgāmayaiḥ/) jahyācchoṣārditaṃ jantumicchan suvipulaṃ yaśaḥ// </l>
                    <l xml:id="Su.6.41.16">[Su.6.41.16] vyāyaśokasthāviryavyāyāmadhvopavāsataḥ/ vraṇoraḥkṣatapīḍābhyāṃ śoṣānanye vadanti hi// </l>
                    <l xml:id="Su.6.41.17">[Su.6.41.17] vyavāyaśoṣī śukrasya kṣayaliṅgairupadrutaḥ/ pāṇḍudeho yathāpūrvaṃ kṣīyante cāsya dhātavaḥ// </l>
                    <l xml:id="Su.6.41.18">[Su.6.41.18] pradhyānaśīlaḥ srastāṅgaḥ śokaśoṣyapi tādṛśaḥ/ vinā śukraksayakṛtairvikārairabhilakṣitaḥ// </l>
                    <l xml:id="Su.6.41.19">[Su.6.41.19] jarāśoṣī kṛśo mandavīryabuddhibalendiryaḥ/ &amp;kampano+arucimān bhinnakāṃsyapātrahatasvaraḥ(naḥ)// </l>
                    <l xml:id="Su.6.41.20">[Su.6.41.20] ṣṭhīvati śleṣmaṇā hīnaṃ gauravārucipīḍitaḥ&amp;/ saṃprasrutāsyanāsākṣaḥ suptarūkṣamalacchaviḥ// </l>
                    <l xml:id="Su.6.41.21">[Su.6.41.21] adhvapraśoṣī srastāṅgaḥ saṃbhṛṣṭaparuṣacchaviḥ/ prasuptagātrāvayavaḥ śuṣkaklomagalānanaḥ// </l>
                    <l xml:id="Su.6.41.22">[Su.6.41.22] vyāyāmaśoṣī bhūyiṣṭhamebhireva samanvitaḥ/ uraḥkṣatakṛtairliṅgaiḥ saṃyuktaśca kṣatādvinā// </l>
                    <l xml:id="Su.6.41.23">[Su.6.41.23] raktakṣayādvedanābhistathaivāhārayantraṇāt/ vraṇitasya&amp; bhavecchoṣaḥ sa cāsādhyatamaḥ smṛtaḥ// </l>
                    <l xml:id="Su.6.41.24">[Su.6.41.24] vyāyāmabhārādhyayanairabhighātātimaithunaiḥ/ karmaṇā &amp;cāpyurasyena vakṣo yasya vidāritam/ tasyorasi kṣate raktaṃ pūyaḥ śleṣmā ca gacchati// </l>
                    <l xml:id="Su.6.41.25">[Su.6.41.25] kāsamānaśchardayecca pītaraktāsitāruṇam/ saṃtaptavakṣāḥ so+atyarthaṃ dūyanātparitāmyati// </l>
                    <l xml:id="Su.6.41.26">[Su.6.41.26] durgandhavadanocchvāso bhinnavarṇasvaro naraḥ/ keṣāṃcidevaṃ śoṣo hi kāraṇairbhedamāgataḥ// </l>
                    <l xml:id="Su.6.41.27">[Su.6.41.27] na tatra doṣaliṅgānāṃ samastānāṃ nipātanam/ kṣayā eva hi te jñeyāḥ pratyekaṃ dhātusaṃjñitāḥ// </l>
                    <l xml:id="Su.6.41.28">[Su.6.41.28] cikitsitaṃ tu teṣāṃ hi prāguktaṃ dhātusaṃkṣaye// </l>
                    <l xml:id="Su.6.41.29">[Su.6.41.29] śvāsāṅgasādakaphasaṃsravatāluśoṣacchardyagnisādamadapīnasapāṇḍunidrāḥ/ śoṣe bhaviṣyati bhavanti sa cāpi jantuḥ śuklekṣaṇe bhavati māṃsaparo ririṃsuḥ// </l>
                    <l xml:id="Su.6.41.30">[Su.6.41.30] svapneṣu kākaśukaśallakinīlakaṇṭhagṛdhrāstathaiva kapayaḥ kṛkalāsakāśca/ taṃ vāhayanti sa nadīrvijalāśca paśyecchuṣkāṃstarūn pavanadhūmadavārditāṃśca// </l>
                    <l xml:id="Su.6.41.31">[Su.6.41.31] mahāśanaṃ kṣīyamāṇamatīsāranipīḍitam/ śūnamuṣkodaraṃ caiva yakṣmiṇaṃ parivarjayet// </l>
                    <l xml:id="Su.6.41.32">[Su.6.41.32] upācaredātmavantaṃ dīptāgnimakṛśaṃ &amp;navam/ sthirādivargasiddhena dhṛtenājāvikena ca// </l>
                    <l xml:id="Su.6.41.33">[Su.6.41.33] snigdhasya mṛdu kartavyamūrdhvaṃ cādhaśca śodhanam/ āsthāpanaṃ tathā kāryaṃ śirasaśca virecanam// </l>
                    <l xml:id="Su.6.41.34">[Su.6.41.34] yavagodhūmaśālīṃśca rasairbhuñjīta śodhitaḥ/ dṛḍhe+agnau bṛṃhayeccāpi nivṛttopadravaṃ naram// </l>
                    <l xml:id="Su.6.41.35">[Su.6.41.35] vyavāyaśoṣiṇaṃ prāyo bhajante vātajā gadāḥ/ bṛṃhaṇīyo vidhistasmai hitaḥ snighdo+anilāpahaḥ// </l>
                    <l xml:id="Su.6.41.36">[Su.6.41.36] kākānulūkānnakulān biḍālān gaṇḍūpadān vyālabileśayākhūn/ gṛdhrāṃśca dadyādvividhaiḥ &amp;pravādaiḥ sasaindhavān sarṣapatailabhṛṣṭān// </l>
                    <l xml:id="Su.6.41.37">[Su.6.41.37] deyāni māṃsāni ca jāṅgalāni mudgāḍhakīsūparasāśca&amp; hṛdyāḥ/ kharoṣṭranāgāśvatarāśvajāni deyāni māṃsāni sukalpitāni// </l>
                    <l xml:id="Su.6.41.38">[Su.6.41.38] māṃsopadaṃśāṃśca pibedariṣṭān mārdvīkayuktān madirāśca sevyāḥ/ arkāmṛtākṣārajaloṣitebhyaḥ kṛtvā yavebhyo vividhāṃśca bhakṣyān// </l>
                    <l xml:id="Su.6.41.39">[Su.6.41.39] khādet pibet sarpirajāvikaṃ vā kṛśo yavāgvā saha bhaktakāle/ sarpirmadhubhyāṃ trikaṭu pralihyāccavyāviḍaṅgopahitaṃ kṣayārtaḥ// </l>
                    <l xml:id="Su.6.41.40">[Su.6.41.40] māṃsādamāṃseṣu ghṛtaṃ ca siddhaṃ śosāpahaṃ kṣaudrakaṇāsametam/ drākṣāsitāmāgadhikāvalehaḥ sakṣaudratailaḥ kṣayarogaghātī// </l>
                    <l xml:id="Su.6.41.41">[Su.6.41.41] ghṛtena cājena samākṣikeṇa turaṅgagandhātilamāṣacūrṇam/ sitāśvagandhāmagadhodbhavānāṃ &amp;cūrṇaṃ ghṛtakṣaudrayutaṃ pralihyāt// </l>
                    <l xml:id="Su.6.41.42">[Su.6.41.42] kṣīraṃ pibedvā+apyatha vājigandhāvipakvamevaṃ labhate+aṅgapuṣṭim/ tadutthitaṃ kṣīraghṛtaṃ sitāḍhyaṃ prātaḥ pibedvā+api payonupānam// </l>
                    <l xml:id="Su.6.41.43">[Su.6.41.43] utsādane cāpi turaṅgagandhā yojyā yavāścaiva punarnave ca/ kṛtsne vṛṣe tatkusumaiśca siddhaṃ sarpiḥ pibetkṣaudrayutaṃ hitāśī// </l>
                    <l xml:id="Su.6.41.44">[Su.6.41.44] yakṣmāṇametat prabalaṃ ca kāsaṃ śvāsaṃ ca hanyādapi pāṇḍutāṃ ca/ śakṛdrasā gośvagajāvyajānāṃ kvāthā mitāścāpi tathaiva bhāgaiḥ// </l>
                    <l xml:id="Su.6.41.45">[Su.6.41.45] mūrvāharidrākhadiradrumāṇāṃ kṣīrasya bhāgastvaparo ghṛtasya/ bhāgān daśautān vipacedvidhijño dattvā trivargaṃ madhuraṃ ca kṛtsnam// </l>
                    <l xml:id="Su.6.41.46">[Su.6.41.46] kaṭutrikaṃ caiva sabhadradāru ghṛtottamaṃ yakṣmanivāraṇāya/ dve pañcamūlyau varuṇaṃ karañjaṃ bhallātakaṃ bilvapunarnave ca// </l>
                    <l xml:id="Su.6.41.47">[Su.6.41.47] yavān kulatthān badarāṇi bhārgīṃ pāṭhāṃ hutāśaṃ samahīkadambam/ kṛtvā kaṣāyaṃ vipaceddhi tasya ṣaḍbhirhi pātrairghṛtapātramekam// </l>
                    <l xml:id="Su.6.41.48">[Su.6.41.48] vyoṣaṃ mahāvṛkṣapayo+abhayāṃ ca cavyaṃ surākhyaṃ lavaṇottamaṃ ca/ etaddhi śoṣaṃ jaṭharāṇi caiva hanyāt pramehāṃśca sahānilena// </l>
                    <l xml:id="Su.6.41.49">[Su.6.41.49] gośvāvyajebhaiṇakharoṣṭrajātaiḥ śakṛdrasakṣīrarasakṣatotthaiḥ/ drākṣāśvagandhāmagadhāsitābhiḥ siddhaṃ ghṛtaṃ yakṣmavikārahāri// </l>
                    <l xml:id="Su.6.41.50">[Su.6.41.50] elājamodāmalakābhayākṣagāyatryariṣṭāsanaśālasārān/ viḍaṅgabhallātakacitrakogrākaṭutrikāmbhodasurāṣṭrajāṃśca// </l>
                    <l xml:id="Su.6.41.51">[Su.6.41.51] paktvā jale tena paceddhi sarpistasmin susiddhe tvavatārite ca/ triṃśatpalānyatra sitopalāyā dattvā tugākṣīripalāni ṣaṭ ca// </l>
                    <l xml:id="Su.6.41.52">[Su.6.41.52] prasthe ghṛtasya dviguṇaṃ ca dadyāt kṣaudraṃ tato manthahataṃ vidadhyāt/ palaṃ palaṃ prātarataḥ pralihya paścāt pibet kṣīramatandritaśca// </l>
                    <l xml:id="Su.6.41.53">[Su.6.41.53] etaddhi medhyaṃ paramaṃ pavitraṃ cakṣuṣyamāyuṣyamatho yaśasyam/ yakṣmāṇamāśu vyapahanti caitat pāṇḍvāmayaṃ caiva bhagandaraṃ ca// </l>
                    <l xml:id="Su.6.41.54">[Su.6.41.54] śvāsaṃ ca hanti svarabhedakāsahṛtplīhagulmagrahaṇīgadāṃśca/ na cātra kiṃcit parivarjanīyaṃ rasāyanaṃ caitadupāsyamānam// </l>
                    <l xml:id="Su.6.41.55">[Su.6.41.55] plīhodaroktaṃ vihitaṃ ca sarpistrīṇyeva cānyāni hitāni cātra/ upadravāṃśca svaravaikṛtādīn jayedyathāsvaṃ prasamīkṣya śāstram// </l>
                    <l xml:id="Su.6.41.56">[Su.6.41.56] ajāśakṛnmūtrapayoghṛtāsṛṅmāṃsālayāni pratisevamānaḥ/ snānādinānāvidhinā jahāti māsādaśeṣaṃ niyamena śoṣam// </l>
                    <l xml:id="Su.6.41.57">[Su.6.41.57] rasonayogaṃ vidhivat kṣayārtaḥ kṣīreṇa vā nāgabalāprayogam/ seveta vā māgadhikāvidhānaṃ tathopayogaṃ jatuno+aśmajasya// </l>
                    <l xml:id="Su.6.41.58">[Su.6.41.58] śokaṃ striyaṃ krodhamasūyanaṃ ca tyajedudārān viṣayān bhajeta/ vaidyān dvijātīṃstridaśān gurūśca vācaśca puṇyāḥ śṛṇuyādbijebhyaḥ// iti suśrutasaṃhitāyāmuttaratantrāntargate kāyacikitsātantre (tṛtīyo+adhyāyaḥ, ādita) ekacatvāriṃśo+adhyāyaḥ//41// </l>
                </div>
                <div n="42" type="adhyāyaḥ" xml:id="suśrutasaṃhitā-body-div-6-div-42">
                    <head xml:id="suśrutasaṃhitā-body-div-6-div-42-head">dvicatvāriṃśattamo+adhyāyaḥ/</head>
                    <l xml:id="Su.6.42.1">[Su.6.42.1] athāto gulmapratiṣedhaṃ vyākhyāsyāmaḥ// </l>
                    <l xml:id="Su.6.42.2">[Su.6.42.2] yathovāca bhagavān dhanvantariḥ// </l>
                    <l xml:id="Su.6.42.3">[Su.6.42.3] yathoktaiḥ kopanairdoṣāḥ kupitāḥ koṣṭhamāgatāḥ/ janayanti nṛṇāṃ gulmaṃ sa pañcavidha ucyate// </l>
                    <l xml:id="Su.6.42.4">[Su.6.42.4] hṛdbastyorantare granthiḥ saṃcārī yadi vā+acalaḥ/ cayāpacayavān vṛttaḥ sa gulma iti kīrtitaḥ// </l>
                    <l xml:id="Su.6.42.5">[Su.6.42.5] pañca gulmāśrayā nṝṇāṃ pārśve hṛnnābhibastayaḥ/ &amp;gupitānilamūlatvādgūḍhamūlodayādapi// </l>
                    <l xml:id="Su.6.42.6">[Su.6.42.6] gulmavadvā viśālatvādgulma ityabhidhīyate/ sa yasmādātmani cayaṃ gacchatyapsviva budbudaḥ// </l>
                    <l xml:id="Su.6.42.7">[Su.6.42.7] antaḥ sarati yasmācca na pākamupayātyataḥ/ sa vyastairjāyate doṣaiḥ samastairapi cocchritaiḥ// </l>
                    <l xml:id="Su.6.42.8">[Su.6.42.8] puruṣāṇāṃ tathā strīṇāṃ jñeyo raktena cāparaḥ/ sadanaṃ madantā vahnerāṭopo+antravikūjanam// </l>
                    <l xml:id="Su.6.42.9">[Su.6.42.9] viṇmūtrānilasaṅgaśca sauhityāsahatā tathā/ dveṣo+anne vāyurūrdhvaṃ ca pūrvarūpeṣu gulminām// </l>
                    <l xml:id="Su.6.42.10">[Su.6.42.10] hṛtkukṣiśūlaṃ mukhakaṇṭhaśoṣo vāyornirodho viṣamāgnitā ca/ te te vikārāḥ pavanātmakāśca bhavanti gulme+anilasaṃbhave tu// </l>
                    <l xml:id="Su.6.42.11">[Su.6.42.11] svedajvarāhāravidāhadāhāstṛṣṇā+aṅgarāgaḥ kaṭuvaktratā ca/ pittasya liṅgānyakhilāni yāni pittātmake tāni bhavanti gulme// </l>
                    <l xml:id="Su.6.42.12">[Su.6.42.12] staimityamanne+aruciraṅgasādaśchardiḥ praseko madhurāsyatā ca/ kaphasya liṅgāni ca yāni tāni bhavanti gulme kaphasaṃbhave tu// </l>
                    <l xml:id="Su.6.42.13">[Su.6.42.13] sarvātmakaḥ sarvavikārayuktaḥ so+asādhya uktaḥ kṣatajaṃ pravakṣye/ navaprasūtā+ahitabhojanā yā yā cāmagarbhaṃ visṛjedṛtau&amp; vā// </l>
                    <l xml:id="Su.6.42.14">[Su.6.42.14] vāyurhi tasyāḥ parigṛhya raktaṃ karoti gulmaṃ sarujaṃ sadāham/ paittasya liṅgena samānaliṅgaṃ viśeṣaṇaṃ cāpyaparaṃ nibodha// </l>
                    <l xml:id="Su.6.42.15">[Su.6.42.15] na spandate nodarameti vṛddhiṃ bhavanti liṅgāni ca garbhiṇīnām/ taṃ garbhakālātigame caikitsyamasṛgbhavaṃ gulmamuśanti tajjñāḥ// </l>
                    <l xml:id="Su.6.42.16">[Su.6.42.16] vātagulmārditaṃ snigdhaṃ yuktaṃ snehavirecanaiḥ/ upācaredyathākālaṃ nirūhaiḥ sānuvāsanaiḥ// </l>
                    <l xml:id="Su.6.42.17">[Su.6.42.17] pittagulmārditaṃ snigdhaṃ kākolyādighṛtena tu/ viriktaṃ madhurairyogairnirūhaiḥ samupācaret// </l>
                    <l xml:id="Su.6.42.18">[Su.6.42.18] śleṣmagulmārditaṃ snigdhaṃ pippalyādighṛtena tu/ tīkṣṇairviriktaṃ tadrūpairnirūhaiḥ samupācaret// </l>
                    <l xml:id="Su.6.42.19">[Su.6.42.19] sannipātotthite gulme tridoṣaghno vidhirhitaḥ/ pittavadraktagulminyā nāryāḥ kāryaḥ kriyāvidhiḥ// </l>
                    <l xml:id="Su.6.42.20">[Su.6.42.20] viśeṣamaparaṃ cāsyāḥ śṛṇu raktavibhedanam/ &amp;palāśakṣāratoyena siddhaṃ sarpiḥ prayojayet// </l>
                    <l xml:id="Su.6.42.21">[Su.6.42.21] dadyāduttarabastiṃ ca pippalyādighṛtena tu/ uṣṇairvā bhedayedbhinne vidhirāsṛgdaro hitaḥ// </l>
                    <l xml:id="Su.6.42.22">[Su.6.42.22] ānūpaudakamajjāno vasā tailaṃ ghṛtaṃ dadhi/ vipakvamekataḥ śastaṃ vātagulme+anuvāsanam// </l>
                    <l xml:id="Su.6.42.23">[Su.6.42.23] jāṅgalaikaśaphānāṃ tu vasā sarpiśca paittike/ tailaṃ jāṅgalamajjāna evaṃ gulme kaphotthite// </l>
                    <l xml:id="Su.6.42.24">[Su.6.42.24] dhātrīphalānāṃ svarase ṣaḍaṅgaṃ vipacedghṛtam/ śarkarāsaindhavopetaṃ taddhitaṃ vātagulmine// </l>
                    <l xml:id="Su.6.42.25">[Su.6.42.25] citrakavyoṣasindhūtthapṛthvīkācavyadāḍimaiḥ/ dīpyakagranthikājājīhapuṣādhānyakaiḥ samaiḥ// </l>
                    <l xml:id="Su.6.42.26">[Su.6.42.26] dadhyāranālabadaramūlakasvarasairghṛtam/ tatpibedvātagulmāgnidaurbalyāṭopaśūlanut// </l>
                    <l xml:id="Su.6.42.27">[Su.6.42.27] hiṅgusauvarcalājājīviḍadāḍimadīpyakaiḥ/ puṣkaravyoṣadhānyāmlavetasakṣāracitrakaiḥ// </l>
                    <l xml:id="Su.6.42.28">[Su.6.42.28] śaṭīvacājagandhailāsurasaiśca vipācitam/ śūlānāhaharaṃ sarpirdadhnā cānilagulminām// </l>
                    <l xml:id="Su.6.42.29">[Su.6.42.29] viḍadāḍimasindhūtthahutabhugvyoṣajīrakaiḥ/ hiṅgusauvarcalakṣārarugvṛkṣāmlāmlavetasaiḥ// </l>
                    <l xml:id="Su.6.42.30">[Su.6.42.30] bījapūrarasopetaṃ sarpirdadhicaturguṇam/ sādhitṃ dādhikaṃ nāma gulmahṛt plīhaśūlajit// </l>
                    <l xml:id="Su.6.42.31">[Su.6.42.31] rasonasvarase sarpiḥ pañcamūlarasānvitam/ surāranāladadhyamlamūlakasvarasaiḥ saha// </l>
                    <l xml:id="Su.6.42.32">[Su.6.42.32] vyoṣadāḍimavṛkṣāmlayavānīcavyasaindhavaiḥ/ hiṅgvamlavetasājājīdīpyakaiśca samāṃśikaiḥ// </l>
                    <l xml:id="Su.6.42.33">[Su.6.42.33] siddhaṃ gulmagrahaṇyarśaḥśvāsonmādakṣayajvarān/ kāsāpasmāramandāgniplīhaśūlānilāñjayet// </l>
                    <l xml:id="Su.6.42.34">[Su.6.42.34] dadhi sauvīrakaṃ sarpiḥ kvāthau mudgakulatthajau/ pañcāḍhakāni vipacedāvāpya dvipalānyatha// </l>
                    <l xml:id="Su.6.42.35">[Su.6.42.35] sauvarcalaṃ sarjikāṃ ca devadārvatha saindhavam/ vātagulmāpahaṃ sarpiretaddīpanameva ca// </l>
                    <l xml:id="Su.6.42.36">[Su.6.42.36] tṛṇamūlakaṣāye tu jīvanīyaiḥ pacedghṛtam/ nyagrodhādigaṇe vā+api gaṇe vā+apyutpalādike// </l>
                    <l xml:id="Su.6.42.37">[Su.6.42.37] raktapittotthitaṃ ghnanti ghṛtānyetānyasaṃśayam/ āragvadhādau vipaceddīpanīyayutaṃ ghṛtam// </l>
                    <l xml:id="Su.6.42.38">[Su.6.42.38] kṣāravarge paceccanyat pacenmūtragaṇe+aparam/ ghnanti gulmaṃ kaphodbhūtaṃ ghṛtānyetānyasaṃśayam// </l>
                    <l xml:id="Su.6.42.39">[Su.6.42.39] yathādoṣocchrayaṃ cāpi cikitsetsānnipātikam/ cūrṇaṃ hiṅgvādikaṃ vā+api ghṛtaṃ vā plīhanāśanam// </l>
                    <l xml:id="Su.6.42.40">[Su.6.42.40] pibedgulmāpahaṃ kāle sarpistailvakameva vā/ tilekṣurakapālāśasārṣapaṃ yāvanālajam// </l>
                    <l xml:id="Su.6.42.41">[Su.6.42.41] bhasma mūlakajaṃ cāpi gojāvikharahantinām/ mūtreṇa mahiṣīṇāṃ ca pālikaiścāvacūrṇitaiḥ// </l>
                    <l xml:id="Su.6.42.42">[Su.6.42.42] kuṣṭhasaindhavayaṣṭyāhvanāgarakṛmighātibhiḥ/ sājamodaiśca daśabhiḥ sāmudrācca palairyutam// </l>
                    <l xml:id="Su.6.42.43">[Su.6.42.43] ayaḥpātre+agninā+alpena paktvā lehyam(laham)athoddharet/ tasya mātrāṃ pibeddadhnā surayā sarpiṣā+api vā// </l>
                    <l xml:id="Su.6.42.44">[Su.6.42.44] dhānyāmlenoṣṇatoyena kaulatthena rasena vā/ gulmān vātavikārāṃśca kṣāro+ayaṃ hantyasaṃśayam// </l>
                    <l xml:id="Su.6.42.45">[Su.6.42.45] svarjikākuṣṭhasahitaḥ kṣāraḥ ketakijo+api vā/ tailena śamayet pīto gulmaṃ pavanasaṃbhavam// </l>
                    <l xml:id="Su.6.42.46">[Su.6.42.46] pītaṃ sukhāmbunā vā+api svarjikākuṣṭhasaindhavam/ vṛścīvamurubūkaṃ(vṛścīramurubūkaṃ)&amp; ca varṣābhūrbṛhatīdvayam// </l>
                    <l xml:id="Su.6.42.47">[Su.6.42.47] citrakaṃ ca jaladroṇe paktvā pādāvaśeṣitam/ māgadhīciktrakakṣaudralipte kumbhe nidhāpayet// </l>
                    <l xml:id="Su.6.42.48">[Su.6.42.48] madhunaḥ prasthamāvāpya pathyācūrṇārdhasaṃyutam/ &amp;busoṣitaṃ daśāhaṃ tu jīrṇabhaktaḥ pibennaraḥ// </l>
                    <l xml:id="Su.6.42.49">[Su.6.42.49] ariṣṭo+ayaṃ jayedgulmamavipākamarocakam/ pāṭhānikumbharajanītrikaṭutriphalāgnikam// </l>
                    <l xml:id="Su.6.42.50">[Su.6.42.50] lavaṇaṃ vṛkṣabījaṃ ca tulyaṃ syādanavo guḍaḥ/ pathyābhirvā &amp;yutaṃ cūrṇaṃ gavāṃ mūtrayutaṃ pacet// </l>
                    <l xml:id="Su.6.42.51">[Su.6.42.51] guṭikāstadghṛnībhūtaṃ kṛtvā khādedabhuktavān/ gulmaplīhāgnisādāṃtā nāśayeyuraśeṣataḥ// </l>
                    <l xml:id="Su.6.42.52">[Su.6.42.52] hṛdrogaṃ grahaṇīdoṣaṃ pāṇḍurogaṃ ca dāruṇam/ saśūle sonnate+aspande dāhapākaruganvite// </l>
                    <l xml:id="Su.6.42.53">[Su.6.42.53] gulme raktaṃ jalaukobhiḥ sirāmokṣeṇa vā haret/ sukhoṣṇā jāṅgalarasāḥ susnigdhā vyaktasaindhavāḥ// </l>
                    <l xml:id="Su.6.42.54">[Su.6.42.54] kaṭutrikasamāyuktā hitāḥ pāne tu gulminām/ peyā vātaharaiḥ siddhāḥ kaulatthāḥ saṃskṛtā rasāḥ// </l>
                    <l xml:id="Su.6.42.55">[Su.6.42.55] khalāḥ sapañcamūlāśca gulmināṃ bhojane hitāḥ/ baddhavarconilānāṃ tu sārdrakaṃ kṣīramiṣyate// </l>
                    <l xml:id="Su.6.42.56">[Su.6.42.56] kumbhīpiṇḍeṣṭakāsvedān kārayet kuśalo bhiṣak/ gulminaḥ sarva evoktā durvirecyatamā bhṛśam// </l>
                    <l xml:id="Su.6.42.57">[Su.6.42.57] ataśaitāṃstu susvinnān sraṃsanenopapādayet/ vimlāpanābhyañjanāni&amp; tathaiva dahanāni ca// </l>
                    <l xml:id="Su.6.42.58">[Su.6.42.58] upanāhāśca kartavyāḥ sukhoṣṇāḥ sālvaṇādayaḥ/ udaroktāni sarpīṃṣi &amp;mūtravartikriyāstathā// </l>
                    <l xml:id="Su.6.42.59">[Su.6.42.59] lavaṇāni ca yojyāni yānyuktānyanilāmaye/ vātavarconirodhe tu sāmudrārdrakasarṣapaiḥ// </l>
                    <l xml:id="Su.6.42.60">[Su.6.42.60] kṛtvā pāyau vidhātavyā vartayo maricottarāḥ/ dantīcitrakamūleṣu tathā vātahareṣu ca// </l>
                    <l xml:id="Su.6.42.61">[Su.6.42.61] kuryādariṣṭān sarvāṃśca ślokasthāne yatheritān/ khādedvā+apyaṅkurān bhṛṣṭān pūtīkanṛpavṛkṣayoḥ// </l>
                    <l xml:id="Su.6.42.62">[Su.6.42.62] ūrdhvavātaṃ manuṣyaṃ ca gulminaṃ na nirūhayet/ pibettrivṛnnāgaraṃ vā saguḍāṃ vā harītakīm// </l>
                    <l xml:id="Su.6.42.63">[Su.6.42.63] gugguluṃ trivṛtāṃ dantīṃ dravantīṃ saindhavaṃ vacām/ mūtramadyapayodrākṣārasairvīkṣya balābalam// </l>
                    <l xml:id="Su.6.42.64">[Su.6.42.64] evaṃ pīlūni &amp;bhṛṣṭāni pibet salavaṇāni tu/ pippalīpippalīmūlacavyacitrakasaindhavaiḥ// </l>
                    <l xml:id="Su.6.42.65">[Su.6.42.65] yuktā hanti surā gulmaṃ śīghraṃ kāle prayojitā/ baddhaviṇmāruto gulmī bhuñjīta payasā yavān// </l>
                    <l xml:id="Su.6.42.66">[Su.6.42.66] kulmāṣān vā bahusnehān bhakṣyellavaṇottarān/ athāsyopadravaḥ &amp;śūlaḥ kathaṃcidupajāyate// </l>
                    <l xml:id="Su.6.42.67">[Su.6.42.67] &amp;śūlaṃ nikhānitamivāsukhaṃ yena tu vattyasau/ tatra viṇmūtrasaṃrodhaḥ kṛcchrocchvāsaḥ sthirāṅgatā// </l>
                    <l xml:id="Su.6.42.68">[Su.6.42.68] tṛṣṇā dāho bhramo+annasya vidagdhaparivṛddhitā/ romaharṣo+aruciśchardirbhuktavṛddhirjaḍāṅgatā// </l>
                    <l xml:id="Su.6.42.69">[Su.6.42.69] vāyvādibhiryathāsaṅkhyāṃ miśrairvā vīkṣya yojayet/ pathyātrilavaṇaṃ kṣāraṃ hiṅgutumburupauṣkaram// </l>
                    <l xml:id="Su.6.42.70">[Su.6.42.70] yavānīṃ ca haridrāṃ ca viḍaṅgānyamlavetasam/ vidārītriphalā+abhīruśṛṅgāṭīguḍaśarkarāḥ// </l>
                    <l xml:id="Su.6.42.71">[Su.6.42.71] kāśmarīphalayaṣṭyāhvaparūṣakahimāni ca/ ṣaḍgranthātiviṣādārupathyāmaricavṛkṣajān// </l>
                    <l xml:id="Su.6.42.72">[Su.6.42.72] kṛṣṇāmūlakacanvyaṃ ca nāgarakṣāracitrakān/ uṣṇāmlakāñjikakṣīratoyaiḥ ślokasamāpanān// </l>
                    <l xml:id="Su.6.42.73">[Su.6.42.73] yathākramaṃ vimiśrāṃśca dvandve sarvāṃśca sarvaje/ tathaiva sekāvagāhapradehābhyaṅgabhojanam// </l>
                    <l xml:id="Su.6.42.74">[Su.6.42.74] śiśirodakapūrṇānāṃ bhājanānāṃ ca dhāraṇam/ vamanonmardanasvedalaṅghanakṣapaṇakriyāḥ// </l>
                    <l xml:id="Su.6.42.75">[Su.6.42.75] snehādiśca karamaḥ sarvo viśeṣeṇopadiśyate/ vallūraṃ mūlakaṃ matsyān śuṣkaśākāni vaidalam// </l>
                    <l xml:id="Su.6.42.76">[Su.6.42.76] na khādedālukaṃ gulmī madhurāṇi phalāni ca/ vinā gulmena yacchūlaṃ gulmasthāneṣu jāyate// </l>
                    <l xml:id="Su.6.42.77">[Su.6.42.77] nidānaṃ tasya vakṣyāmi rūpaṃ ca sacikitsitam/ vātamūtrapurīṣāṇāṃ nigrahādatibhojanāt// </l>
                    <l xml:id="Su.6.42.78">[Su.6.42.78] ajīrṇādhyaśanāyāsaviruddhānnopasevanāt/ pānīyapānāt kṣutkāle virūḍhānāṃ ca sevanāt// </l>
                    <l xml:id="Su.6.42.79">[Su.6.42.79] piṣṭānnaśuṣkamāṃsānāmupayogāttathaiva ca/ evaṃvidhānāṃ dravyāṇāmanyeṣāṃ copasevanāt// </l>
                    <l xml:id="Su.6.42.80">[Su.6.42.80] vāyuḥ prakupitaḥ koṣṭhe śūlaṃ saṃjanayedbhṛśam/ nirucchvāsī bhavettena vedanāpīḍito naraḥ// </l>
                    <l xml:id="Su.6.42.81">[Su.6.42.81] &amp;śaṅkusphoṭanavattasya yasmāttīvrāśca vedanāḥ/ śūlāsaktasya lakṣyante tasmācchūlamihocyate// </l>
                    <l xml:id="Su.6.42.82">[Su.6.42.82] nirāhārasya yasyaiva tīvraṃ śūlamudīryate/ prastabdhagātro bhavati kṛcchreṇocchvasitīva ca// </l>
                    <l xml:id="Su.6.42.83">[Su.6.42.83] vātamūtrapurīṣāṇi kṛcchreṇa kurute naraḥ/ etairliṅgairvijānīyācchūlaṃ vātasamudbhavam// </l>
                    <l xml:id="Su.6.42.84">[Su.6.42.84] tṛṣṇā dāho mado mūrcchā tīvraṃ śūlaṃ tathaiva ca/ śītābhikāmo bhavati śītenaiva praśāmyati// </l>
                    <l xml:id="Su.6.42.85">[Su.6.42.85] etairliṅgairvijānīyācchūlaṃ pittasamudbhavam/ śūlenotpīḍyamānasya hṛllāsa upajāyate// </l>
                    <l xml:id="Su.6.42.86">[Su.6.42.86] atīva pūrṇakoṣṭhatvaṃ tathaiva gurugātratā/ etacchleṣmasamutthasya śūlasyoktaṃ nidarśanam// </l>
                    <l xml:id="Su.6.42.87">[Su.6.42.87] sarvāṇi dṛṣṭvā rūpāṇi nirdiśetsānnipātikam/ sannipātasamutthānamasādhyaṃ taṃ vinirdiśet// </l>
                    <l xml:id="Su.6.42.88">[Su.6.42.88] śūlānāṃ lakṣaṇaṃ proktaṃ cikitsāṃ tu nibodha me/ āśukārī hi pavanastasmāttaṃ tvarayā jayet// </l>
                    <l xml:id="Su.6.42.89">[Su.6.42.89] tasya śūlābhipannasya sveda eva sukhāvahaḥ/ pāyasaiḥ kṛśarāpiṇḍaiḥ snigdhairvā piśitairhitaḥ// </l>
                    <l xml:id="Su.6.42.90">[Su.6.42.90] trivṛcchākena vā snigdhamuṣṇaṃ bhiñjīta bhojanam/ cirabilvāṅkurān vāpi tailabhṛṣṭāṃstu bhakṣayet// </l>
                    <l xml:id="Su.6.42.91">[Su.6.42.91] vaihaṅgāṃśca rasān snigdhān jāṅgalān śūlapīḍitaḥ/ yathālābhaṃ niṣeveta māṃsāni bilaśāyinām// </l>
                    <l xml:id="Su.6.42.92">[Su.6.42.92] surā sauvīrakaṃ cukraṃ mastūdaśvittathā dadhi/ sakālalavaṇaṃ peyaṃ śūle vātasamudbhave// </l>
                    <l xml:id="Su.6.42.93">[Su.6.42.93] kulatthayūṣo yuktāmlo lāvakīyūṣasaṃskṛtaḥ/ sasaindhavaḥ samarico vātaśūlavināśanaḥ// </l>
                    <l xml:id="Su.6.42.94">[Su.6.42.94] viḍaṅgaśigrukampillapathyāśyāmāmlavetasān/ &amp;surasāmaśvamūtrīṃ ca sauvarcalayutān pibet// </l>
                    <l xml:id="Su.6.42.95">[Su.6.42.95] madyena vātajaṃ śūlaṃ kṣiprameva praśāmyati/ pṛthvīkājājicavikāyavānīvyoṣacitrakāḥ// </l>
                    <l xml:id="Su.6.42.96">[Su.6.42.96] pippalyaḥ pippalīmūlaṃ saindhavaṃ ceti cūrṇayet/ tāni cūrṇāni payasā pibet kāmbalikena vā// </l>
                    <l xml:id="Su.6.42.97">[Su.6.42.97] madhvāsavena cukreṇa surāsauvīrakeṇa vā/ athavaitāni(athacaitāni) cūrṇāni mātuluṅgarasena vā// </l>
                    <l xml:id="Su.6.42.98">[Su.6.42.98] tathā badarayūṣeṇa bhāvitāni punaḥ punaḥ/ tāni hiṅgupragāḍhāni saha śarkarayā pibet// </l>
                    <l xml:id="Su.6.42.99">[Su.6.42.99] saha dāḍimasāreṇa vartiḥ kāryā bhiṣagjitā/ sā vartirvātikaṃ śūlaṃ kṣiprameva vyapohati// </l>
                    <l xml:id="Su.6.42.100">[Su.6.42.100] guḍatailena vā līḍhā pītā madyena vā punaḥ/ bubhukṣāprabhave śūle laghu saṃtarpaṇaṃ hitam// </l>
                    <l xml:id="Su.6.42.101">[Su.6.42.101] uṣṇaiḥ kṣīrairyavāgūbhiḥ snigdhairmāṃsarasaistathā/ vātaśūle samutpanne rūkṣaṃ snigdhena bhojayet// </l>
                    <l xml:id="Su.6.42.102">[Su.6.42.102] susaṃskṛtāḥ pradeyāḥ syurghṛtapūrā viśeṣataḥ/ vāruṇīṃ ca pibejjantustathā saṃpadyate sukhī// </l>
                    <l xml:id="Su.6.42.103">[Su.6.42.103] etadvātasamutthasya śūlasyoktaṃ cikitsitam/ atha pittasamutthasya kriyāṃ vakṣyāmyataḥ param// </l>
                    <l xml:id="Su.6.42.104">[Su.6.42.104] sa sukhaṃ chardayitvā tu pītvā śītodakaṃ naraḥ/ śītalāni ca seveta sarvāṇyuṣṇāni varjayet// </l>
                    <l xml:id="Su.6.42.105">[Su.6.42.105] maṇirājatatāmrāṇi bhājanāni ca sarvaśaḥ/ vāripūrṇāni tānyasya śūlasyopari nikṣipet// </l>
                    <l xml:id="Su.6.42.106">[Su.6.42.106] guḍaḥ śāliryavāḥ kṣīraṃ sarpiḥpānaṃ virecanam/ jāṅgalāni ca māṃsāni bheṣajaṃ pittaśūlinām// </l>
                    <l xml:id="Su.6.42.107">[Su.6.42.107] rasān seveta pittaghnān pittalāni vivarjayet/ pālāśaṃ dhānvanaṃ vā+api pibedyūṣaṃ saśarkaram// </l>
                    <l xml:id="Su.6.42.108">[Su.6.42.108] parūṣakāṇi mṛdvīkākharjūrodakajānyapi/ tat pibeccharkarāyuktaṃ pittaśūlanivāraṇam// </l>
                    <l xml:id="Su.6.42.109">[Su.6.42.109] aśane bhuktamātre tu prakopaḥ ślaiṣmikasya ca/ vamanaṃ kārayettatra pippalīvāriṇā bhiṣak// </l>
                    <l xml:id="Su.6.42.110">[Su.6.42.110] rūkṣaḥ svedaḥ prayojyaḥ syādanyāścoṣṇāḥ kriyā hitāḥ/ pippalī śṛṅgaveraṃ ca śleṣmaśūle bhiṣagjitam// </l>
                    <l xml:id="Su.6.42.111">[Su.6.42.111] pāṭhāṃ vacāṃ trikaṭukaṃ tathā kaṭukarohiṇīm/ citrakasya ca &amp;niryūhe pibedyūṣaṃ sahārjakam// </l>
                    <l xml:id="Su.6.42.112">[Su.6.42.112] eraṇḍaphalamūlāni mūlaṃ gokṣurakasya ca/ śālaparṇīṃ &amp;pṛśniparṇīṃ bṛhatīṃ kaṇṭakārikām// </l>
                    <l xml:id="Su.6.42.113">[Su.6.42.113] dadyācchṛgālavinnāṃ ca sahadevāṃ tathaiva ca/ mahāsahāṃ kṣudrasahāṃ mūlamikṣurakasya ca// </l>
                    <l xml:id="Su.6.42.114">[Su.6.42.114] etat saṃbhṛtya saṃbhāraṃ jaladroṇe vipācayet/ caturbhāgāvaśeṣaṃ tu yavakṣārayutaṃ pibet// </l>
                    <l xml:id="Su.6.42.115">[Su.6.42.115] vātikaṃ paittikaṃ vā+api ślaiṣmikaṃ sānnipātikam/ prasahya nāśayecchūlaṃ chinnābhramiva mārutaḥ// </l>
                    <l xml:id="Su.6.42.116">[Su.6.42.116] pippalī svarjikākṣāro yavāścitraka eva ca/ sevyaṃ caitat samānīya bhasma kuryādvicakṣaṇaḥ// </l>
                    <l xml:id="Su.6.42.117">[Su.6.42.117] taduṣṇavāriṇā pītaṃ śleṣmaśūle bhiṣagjitam/ ruṇaddhi mārutaṃ śleṣmā kukṣipārśvavyavasthitaḥ// </l>
                    <l xml:id="Su.6.42.118">[Su.6.42.118] sa saṃruddhaḥ karotyāśu &amp;sādhmānaṃ guḍguḍāyanam/ sūcībhiriva nistodaṃ kṛcchrocchvāsī tadā naraḥ// </l>
                    <l xml:id="Su.6.42.119">[Su.6.42.119] nānnaṃ vāñchati no nidrāmupaityartinipīḍitaḥ/ pārśvaśūlaḥ sa vijñeyaḥ kaphānilasamudbhavaḥ// </l>
                    <l xml:id="Su.6.42.120">[Su.6.42.120] tatra puṣkaramūlāni hiṅgu sauvarcalaṃ viḍam/ saindhavaṃ tumburuṃ pathyāṃ cūrṇaṃ kṛtvā tu pāyayet// </l>
                    <l xml:id="Su.6.42.121">[Su.6.42.121] pārśvahṛdbastiśūleṣu yavakvāthena saṃyutam/ sarpiḥ plīhodaroktaṃ vā ghṛtaṃ vā hiṅgusaṃyutam// </l>
                    <l xml:id="Su.6.42.122">[Su.6.42.122] bījapūrakasāraṃ vā payasā saha sādhitam/ eraṇḍatailamathavā madyamastupayorasaiḥ// </l>
                    <l xml:id="Su.6.42.123">[Su.6.42.123] bhojayeccāpi payasā jāṅgalena rasena vā/ prakupyati yadā kukṣau vahnimākramya mārutaḥ// </l>
                    <l xml:id="Su.6.42.124">[Su.6.42.124] tadā+asya bhojanaṃ bhuktaṃ sopastambhaṃ na pacyate/ ucchvasityāmaśakṛtā śūlenāhanyate muhuḥ// </l>
                    <l xml:id="Su.6.42.125">[Su.6.42.125] naivāsane na śayane &amp;tiṣṭhan vā labhate sukham/ kukṣiśūla iti khyāto vātādāmasamudbhavaḥ// </l>
                    <l xml:id="Su.6.42.126">[Su.6.42.126] vamanaṃ kārayettatra laṅghayedvā yathābalam/ saṃsargapācanaṃ kuryādamlairdīpanasaṃyutaiḥ// </l>
                    <l xml:id="Su.6.42.127">[Su.6.42.127] nāgaraṃ dīpyakaṃ cavyaṃ hiṅgu sauvarcalaṃ viḍam/ mātuluṅgasya bījāni tathā śyāmorubūkayoḥ// </l>
                    <l xml:id="Su.6.42.128">[Su.6.42.128] bṛhatyāḥ kaṇṭakāryāśca kvāthaṃ śūlaharaṃ pibet/ vacā sauvarcalaṃ hiṅgu kuṣṭhaṃ sātiviṣā+abhayā// </l>
                    <l xml:id="Su.6.42.129">[Su.6.42.129] kuṭajasya ca bījāni sadyaḥśūlaharāṇi tu/ virecane&amp; prayuñjīta jñātvā doṣabalābalam// </l>
                    <l xml:id="Su.6.42.130">[Su.6.42.130] snehabastīnnirūhāṃśca kuryāddoṣanibarhaṇān/ upanāhāḥ snehasekā dhānyāmlapariṣecanam// </l>
                    <l xml:id="Su.6.42.131">[Su.6.42.131] avagāhāśca śasyante yaccānyadapi taddhitam/ kaphapittāvaruddhastu māruto rasamūrcchitaḥ// </l>
                    <l xml:id="Su.6.42.132">[Su.6.42.132] hṛdisthaḥ kurute śūlamucchvāsārodhakaṃ&amp; param/ sa hṛcchūla iti khyāto rasamārutasaṃbhavaḥ// </l>
                    <l xml:id="Su.6.42.133">[Su.6.42.133] tatrāpi karmābhihitaṃ yaduktaṃ hṛdvikāriṇām/ saṃrodhāt kupito vāyurbastimāvṛtya tiṣṭhati// </l>
                    <l xml:id="Su.6.42.134">[Su.6.42.134] bastivaṅkṣaṇanābhīṣu tataḥ śūlo+asya jāyate/ viṇmūtravātasaṃrodhī bastiśūlaḥ sa &amp;mārutāt// </l>
                    <l xml:id="Su.6.42.135">[Su.6.42.135] nābhyāṃ vaṅkṣaṇapārśveṣu kukṣau meḍhrāntramardakaḥ/ mūtramāvṛtya gṛhṇāti mūtraśūlaḥ sa &amp;mārutāt// </l>
                    <l xml:id="Su.6.42.136">[Su.6.42.136] vāyuḥ prakupito yasya rūkṣāhārasya dehinaḥ/ malaṃ ruṇaddhi koṣṭhasthaṃ mandīkṛtya tu pāvakam// </l>
                    <l xml:id="Su.6.42.137">[Su.6.42.137] śūlaṃ saṃjanayaṃstīvraṃ srotāṃsyāvṛtya tasya hi/ dakṣiṇaṃ yadi vā vāmaṃ kukṣimādāya jāyate// </l>
                    <l xml:id="Su.6.42.138">[Su.6.42.138] sarvatra vardhate kṣipraṃ bhramannatha&amp; saghoṣavān/ pipāsā vardhate tīvrā bhramo mūrcchā ca jāyate// </l>
                    <l xml:id="Su.6.42.139">[Su.6.42.139] uccārito mūtritaśca na śāntimadhigacchati/ viṭśūlametajjānīyādbhiṣak paramadāruṇam// </l>
                    <l xml:id="Su.6.42.140">[Su.6.42.140] kṣipraṃ doṣaharaṃ kāryaṃ bhiṣajā sādhu jānatā/ svedanaṃ śamanaṃ caiva nirūhāḥ snehabastayaḥ// </l>
                    <l xml:id="Su.6.42.141">[Su.6.42.141] pūrvoddiṣṭān pāyayeta yogān koṣṭhaviśodhanān/ udāvartaharāścāsya kriyāḥ sarvāḥ sukhāvahāḥ// </l>
                    <l xml:id="Su.6.42.142">[Su.6.42.142] atimātraṃ yadā bhuktaṃ pāvake mṛdutāṃ gate/ sthirībhūtaṃ tu tatkoṣṭhe vāyurāvṛtya tiṣṭhati// </l>
                    <l xml:id="Su.6.42.143">[Su.6.42.143] avipākagataṃ hyannaṃ śūlaṃ tīvraṃ karotyati/ mūrcchā++ādhmānaṃ vidāhaśca hṛdutkleśo vilambikā// </l>
                    <l xml:id="Su.6.42.144">[Su.6.42.144] viricyate chardayati kampate+atha vimuhyati/ avipākādbhavecchūlastvannadoṣasamudbhavaḥ// </l>
                    <l xml:id="Su.6.42.145">[Su.6.42.145] vamanaṃ laṅghanaṃ svedaḥ pācanaṃ phalavartayaḥ/ kṣārāścūrṇāni&amp; guṭikāḥ śasyante śūlanāśanāḥ// gulmāvasthāḥ kriyāḥ kāryā yathāvat sarvaśūlinām// iti suśrutasaṃhitāyāmuttaratantrāntargate kāyacikitsātantre gulmapratiṣedho nāma (caturtho+adhyāyaḥ, āditaḥ) dvicatvāriṃśo+adhyāyaḥ//42// </l>
                </div>
                <div n="43" type="adhyāyaḥ" xml:id="suśrutasaṃhitā-body-div-6-div-43">
                    <head xml:id="suśrutasaṃhitā-body-div-6-div-43-head">tricatvāriṃśattamo+adhyāyaḥ/</head>
                    <l xml:id="Su.6.43.1">[Su.6.43.1] athāto hṛdrogapratiṣedhaṃ vyākhyāsyāmaḥ// </l>
                    <l xml:id="Su.6.43.2">[Su.6.43.2] yathovāca bhagavān dhanvantariḥ// </l>
                    <l xml:id="Su.6.43.3">[Su.6.43.3] vegāghātoṣṇarūkṣānnairatimātropasevitaiḥ/ viruddhādhyaśanājīrṇairasātmyaiścāpi(cāti) bhojanaiḥ// </l>
                    <l xml:id="Su.6.43.4">[Su.6.43.4] dūṣayitvā rasaṃ doṣā viguṇā hṛdayaṃ gatāḥ/ kurvanti hṛdaye bādhāṃ hṛdrogaṃ taṃ pracakṣate// </l>
                    <l xml:id="Su.6.43.5">[Su.6.43.5] caturvidhaḥ sa doṣaiḥ syāt kṛmibhiśca&amp; pṛthak pṛthak/ lakṣaṇaṃ tasya vakṣyāmi cikitsitamanantaram// </l>
                    <l xml:id="Su.6.43.6">[Su.6.43.6] āyamyate mārutaje hṛdayaṃ &amp;tudyate tathā/ nirmathyate dīryate ca sphoṭyate pāṭyate+api ca// </l>
                    <l xml:id="Su.6.43.7">[Su.6.43.7] tṛṣṇoṣādāhacoṣāḥ syuḥ paittike hṛdayaklamaḥ/ dhūmāyanaṃ ca mūrcchā ca svedaḥ śoṣo mukhasya ca// </l>
                    <l xml:id="Su.6.43.8">[Su.6.43.8] gauravaṃ kaphasaṃsrāvo+aruciḥ stambho+agnimārdavam/ mādhuryamapi cā++āsyasya balāsāvatate hṛdi// </l>
                    <l xml:id="Su.6.43.9">[Su.6.43.9] utkleśaḥ ṣṭhīvanaṃ todaḥ śūlo hṛllāsakastamaḥ/ aruciḥ śyāvnetratvaṃ śoṣaśca kṛmije bhavet// </l>
                    <l xml:id="Su.6.43.10">[Su.6.43.10] bhramaklamau sādaśoṣau jñeyāsteṣāmupadravāḥ/ kṛmije kṛmijātīnāṃ ślaiṣmikāṇāṃ ca ye matāḥ// </l>
                    <l xml:id="Su.6.43.11">[Su.6.43.11] vātopasṛṣṭe hṛdaye vāmayet snigdhamāturam/ dvipañcamūlakvāthena sasnehalavaṇena tu// </l>
                    <l xml:id="Su.6.43.12">[Su.6.43.12] pippalyelāvacāhiṅguyavabhasmāni saindhavam/ sauvarcalamatho śuṇṭhīmajamodāṃ ca cūrṇitam// </l>
                    <l xml:id="Su.6.43.13">[Su.6.43.13] phaladhānyāmlakaulatthadadhimadyāsavādibhiḥ/ pāyayeta viśuddhaṃ ca snehenānyatamena vā// </l>
                    <l xml:id="Su.6.43.14">[Su.6.43.14] bhojayejjīrṇaśālyannaṃ jāṅgalaiḥ saghṛtai rasaiḥ/ vātaghnasiddhaṃ tailaṃ ca dadyādbastiṃ pramāṇataḥ// </l>
                    <l xml:id="Su.6.43.15">[Su.6.43.15] śrīparṇīmadhukakṣaudrasitotpalajalairvamet/ pittopasṛṣṭe hṛdaye seveta madhuraiḥ śṛtam// </l>
                    <l xml:id="Su.6.43.16">[Su.6.43.16] ghṛtaṃ kaṣāyāṃścoddiṣṭān pittajvaravināśanān/ tṛptasya ca rasairmukhyairmadhuraiḥ&amp; saghṛtairbhiṣak// </l>
                    <l xml:id="Su.6.43.17">[Su.6.43.17] sakṣaudraṃ &amp;vitaredbastau tailaṃ madhukasādhitam/ vacānimbakaṣāyābhyāṃ vāntaṃ hṛdi kaphātmake// </l>
                    <l xml:id="Su.6.43.18">[Su.6.43.18] cūrṇaṃ tu pāyayetoktaṃ vātaje bhojayecca&amp; tam/ phalādimatha mustādiṃ triphalāṃ vā pibennaraḥ// </l>
                    <l xml:id="Su.6.43.19">[Su.6.43.19] śyāmātrivṛtkalkayutaṃ ghṛtaṃ vā+api virecanam/ &amp;balātailairvidadhyācca bastiṃ bastiviśāradaḥ// </l>
                    <l xml:id="Su.6.43.20">[Su.6.43.20] kṛmihṛdrogiṇaṃ snigdhaṃ bhojayet piśitaudanam/ dadhnā ca palalopetaṃ tryahaṃ paścādvirecayet// </l>
                    <l xml:id="Su.6.43.21">[Su.6.43.21] sugandhibhiḥ salavaṇairyogaiḥ sājājiśarkaraiḥ/ viḍaṅgagāḍhaṃ dhānyāmlaṃ pāyayetāpyanantaram// </l>
                    <l xml:id="Su.6.43.22">[Su.6.43.22] hṛdayasthāḥ patantyevamadhastāt krimayo nṛṇām/ yavānnaṃ vitareccāsya saviḍaṅgamataḥ param// iti suśrutasaṃhitāyāmuttaratantrāntargate kāyacikitsātantre hṛdrogapratiṣedho nāma (pañcamo+adhyāyaḥ, āditaḥ) tricatvāriṃśo+adhyāyaḥ//43// </l>
                </div>
                <div n="44" type="adhyāyaḥ" xml:id="suśrutasaṃhitā-body-div-6-div-44">
                    <head xml:id="suśrutasaṃhitā-body-div-6-div-44-head">catuścatvāriṃśattamo+adhyāyaḥ/</head>
                    <l xml:id="Su.6.44.1">[Su.6.44.1] athātaḥ pāṇḍurogapratiṣedhaṃ vyākhyāsyāmaḥ// </l>
                    <l xml:id="Su.6.44.2">[Su.6.44.2] yathovāca bhagavān dhanvandariḥ// </l>
                    <l xml:id="Su.6.44.3">[Su.6.44.3] vyavāyamamlaṃ lavaṇāni madyaṃ mṛdaṃ divāsvapnamatīva tīkṣṇam/ niṣevamāṇasya vidūṣya raktaṃ kurvanti doṣāstvaci pāṇḍubhāvam// </l>
                    <l xml:id="Su.6.44.4">[Su.6.44.4] pāṇḍvāmayo+aṣṭārdhavidhaḥ pradiṣṭaḥ pṛthaksamastairyugapacca doṣaiḥ/ sarveṣu caiteṣviha pāṇḍubhāvo yato+adhiko+ataḥ khalu pāṇḍurogaḥ// </l>
                    <l xml:id="Su.6.44.5">[Su.6.44.5] tvaksphoṭanaṃ ṣṭhīvanagātrasādau mṛdbhakṣaṇaṃ prekṣaṇakūṭaśothaḥ/ viṇmūtrapītatvamathāvipāko bhaviṣyatastasya puraḥsarāṇi// </l>
                    <l xml:id="Su.6.44.6">[Su.6.44.6] sa kāmalāpānakipāṇḍurogaḥ kumbhāhvayo lāgharako(lāghavako)+alasākhyaḥ/ vibhāṣyate lakṣaṇamasya kṛtsnaṃ nibodha vakṣyāmyanupūrvaśastat&amp;// </l>
                    <l xml:id="Su.6.44.7">[Su.6.44.7] kṛṣṇekṣaṇaṃ kṛṣṇasirāvanaddhaṃ tadvarṇaviṇmūtranakhānanaṃ ca/ vātena pāṇḍuṃ manujaṃ vyavasyedyuktaṃ tathā+anyaistadupadravaiśca// </l>
                    <l xml:id="Su.6.44.8">[Su.6.44.8] pītekṣaṇaṃ pītasirāvanaddhaṃ tadvarṇaviṇmūtranakhānanaṃ ca/ pittena pāṇḍuṃ manujaṃ vyavasyedyuktaṃ tathā+anyaistadupadravaiśca// </l>
                    <l xml:id="Su.6.44.9">[Su.6.44.9] śuklekṣaṇaṃ śuklasirāvanaddhaṃ tadvarṇaviṇmūtranakhānanaṃ ca/ kaphena pāṇḍuṃ manujaṃ vyavasyedyuktaṃ tathā+anyaistadupadravaiśca// </l>
                    <l xml:id="Su.6.44.10">[Su.6.44.10] sarvātmake sarvamidaṃ vyavasyed vakṣyāmi liṅgānyatha kāmalāyāḥ/ yo hyāmayānte sahasā+annamamlamadyādapathyāni ca tasya pittam// </l>
                    <l xml:id="Su.6.44.11">[Su.6.44.11] karoti pāṇḍuṃ vadanaṃ viśeṣāt &amp;pūrveritau tandribalakṣayau ca/ bhedastu tasyāḥ khalu kumbhasāhvaḥ śopho mahāṃstatra ca parvabhedaḥ// </l>
                    <l xml:id="Su.6.44.12">[Su.6.44.12] jvarāṅgamardabhramasādatandrākṣayānvito lāgharako(lāghavako)+alasākhyaḥ/ taṃ &amp;vātapittāddharipītanīlaṃ halīmakaṃ nāma vadanti tajjñāḥ// </l>
                    <l xml:id="Su.6.44.13">[Su.6.44.13] upadravāsteṣvaruciḥ pipāsā chardirjvaro mūrdharujā+agnisādaḥ/ śophastathā kaṇṭhagato+abalatvaṃ mūrcchā klamo hṛdyavapīḍanaṃ ca// </l>
                    <l xml:id="Su.6.44.14">[Su.6.44.14] sādhyaṃ tu pāṇḍvāmayinaṃ samīkṣya snigdhaṃ ghṛtenordhvamadhaśca śuddham/ saṃpādayet kṣaudraghṛtapragāḍhairharītakīcūrṇayutaiḥ prayogaiḥ// </l>
                    <l xml:id="Su.6.44.15">[Su.6.44.15] pibedghṛtaṃ vā rajanīvipakvaṃ yantraiphalaṃ tailvakameva vā+api/ virecanadravyakṛtaṃ pibedvā yogāṃśca vairecanidān ghṛtena// </l>
                    <l xml:id="Su.6.44.16">[Su.6.44.16] mūtre nikumbhārdhapalaṃ vipācya pibedabhīkṣṇaṃ kuḍavārdhamātram/ khādedguḍaṃ vā+apyabhayāvipakvamāragvadhādikvathitaṃ&amp; pibedvā// </l>
                    <l xml:id="Su.6.44.17">[Su.6.44.17] ayorajovyoṣaviḍaṅgacūrṇaṃ lihyāddharidrāṃ triphalānvitāṃ vā/ sarpirmadhubhyāṃ vidadhīta vā+api śāstrapradeśābhihitāṃśca yogān// </l>
                    <l xml:id="Su.6.44.18">[Su.6.44.18] ahrecca doṣān bahuśo+alpamātrān śvayeddhi doṣeṣvatinirhṛteṣu/ dhātrīphalānāṃ rasamikṣujaṃ ca manthaṃ pibet kṣaudrayutaṃ hitāśī// </l>
                    <l xml:id="Su.6.44.19">[Su.6.44.19] ubhe bṛhatyau rajanīṃ śukākhyāṃ kākādanīṃ cāpi sakākamācīm/ ādāribimbīṃ sakadambapuṣpīṃ vipācya sarpirvipacet kaṣāye// </l>
                    <l xml:id="Su.6.44.20">[Su.6.44.20] tat pāṇḍutāṃ hantyupayujyamānaṃ kṣīeṇa vā māgadhikā yathāgni/ hitaṃ ca yaṣṭīmadhujaṃ&amp; kaṣāyaṃ cūrṇaṃ samaṃ vā madhunā+avalihyāt// </l>
                    <l xml:id="Su.6.44.21">[Su.6.44.21] gomūtrayuktaṃ triphalādalānāṃ dattvā++āyasaṃ cūrṇamanalpakālam/ pravālamuktāñjanaśaṅkhacūrṇaṃ lihyāttathā kāñcanagairikottham// </l>
                    <l xml:id="Su.6.44.22">[Su.6.44.22] ājaṃ śakṛtsyāt&amp; kuḍavapramāṇaṃ viḍaṃ haridrā lavaṇottamaṃ ca/ pṛthak palāṃśāni samagrametaccūrṇaṃ hitāśī madhunā+avalihyāt// </l>
                    <l xml:id="Su.6.44.23">[Su.6.44.23] maṇḍūralohāgniviḍaṅgapathyāvyoṣāṃśakaḥ sarvasamānatāpyaḥ/ &amp;mūtrāsuto+ayaṃ madhunā+avalehaḥ pāṇḍvāmayaṃ hantyacireṇa ghoram// </l>
                    <l xml:id="Su.6.44.24">[Su.6.44.24] bibhītakāyomalanāgarāṇāṃ cūrṇaṃ tilānāṃ ca guḍaśca mukhyaḥ/ &amp;takrānupāno vaṭakaḥ prayuktaḥ kṣiṇoti ghorānapi pāṇḍurogān// </l>
                    <l xml:id="Su.6.44.25">[Su.6.44.25] sauvarcalaṃ hiṅgu kirātatiktaṃ kalāyamātrāṇi sukhāmbunā vā/ mūrvāharidrāmalakaṃ ca lihyāt sthitaṃ gavāṃ saptadināni mūtre// </l>
                    <l xml:id="Su.6.44.26">[Su.6.44.26] mūlaṃ balācitrakayoḥ pibedvā pāṇḍvāmayārto+akṣasamaṃ hitāśī/ sukhāmbunā vā lavaṇena tulyaṃ śigroḥ phalaṃ kṣīrabhujopayojyam// </l>
                    <l xml:id="Su.6.44.27">[Su.6.44.27] nyagrodhavargasya pibet kaṣāyaṃ śītaṃ sitākṣaudrayutaṃ hitāśī/ śālādikaṃ cāpyatha sāracūrṇaṃ dhātrīphalaṃ vā madhunā+avalihyāt// </l>
                    <l xml:id="Su.6.44.28">[Su.6.44.28] viḍaṅgamustatriphalājamodaparūṣakavyoṣavinirdahanyaḥ/ cūrṇāni kṛtvā guḍaśarkare ca tathaiva sarpirmadhunī śume ca// </l>
                    <l xml:id="Su.6.44.29">[Su.6.44.29] saṃbhārametadvipacennidhāya sārodake sāravato gaṇasya/ jātaṃ ca lehyaṃ matimān viditvā nidhāpayenmokṣakaje samudge// </l>
                    <l xml:id="Su.6.44.30">[Su.6.44.30] hantyeṣa lehaḥ khalu pāṇḍurogaṃ saśothamugrāmapi kāmalāṃ ca/ saśarkarā kāmalināṃ tribhaṇḍī hitā gavākṣī saguḍā ca śuṇṭhī// </l>
                    <l xml:id="Su.6.44.31">[Su.6.44.31] kāleyake cāpi ghṛtaṃ vipakvaṃ hitaṃ ca tat syādrajanīvimiśram/ dhātuṃ nadījaṃ jatu śailajaṃ vā kumbhāhvaye &amp;mūtrayutaṃ pibedvā// </l>
                    <l xml:id="Su.6.44.32">[Su.6.44.32] mūtre sthitaṃ saindhavasaṃprayuktaṃ māsaṃ pibedvā+api hi lohakiṭṭam/ dagdhvā+akṣakāṣṭhairmalamāyasaṃ vā gomūtranirvāpitamaṣṭavārān// </l>
                    <l xml:id="Su.6.44.33">[Su.6.44.33] vicūrṇya līḍhaṃ madhunā+acireṇa kumbhāhvayaṃ pāṇḍugadaṃ nihanyāt/ sindhūdbhavaṃ vā+agnisamaṃ ca kṛtvā kṣiptvā ca mūtre sakṛdeva taptam// </l>
                    <l xml:id="Su.6.44.34">[Su.6.44.34] lauhaṃ ca kiṭṭaṃ bahuśaśca taptvā nirvāpya mūtre bahuśastathaiva/ ekīkṛtaṃ gojalapiṣṭametadaikadhyamāvāpya pacedukhāyām// </l>
                    <l xml:id="Su.6.44.35">[Su.6.44.35] yathā na dahyeta tathā viśuṣkaṃ cūrṇīkṛtaṃ peyamudaśvitā tat/ takraudanāśī vijayeta rogaṃ pāṇḍuṃ tathā dīpayate+analaṃ ca// </l>
                    <l xml:id="Su.6.44.36">[Su.6.44.36] drākṣāguḍūcyāmalakīrasaiśca siddhaṃ ghṛtaṃ lāgharake(lāghavake) hitaṃ ca/ gauḍānariṣṭān madhuśarkarāśca mūtrāsavān kṣārakṛtāṃstathaiva// </l>
                    <l xml:id="Su.6.44.37">[Su.6.44.37] snigdhān rasānāmalakairupetān kolānvitān vā+api hi jāṅgalānām/ seveta śophābhihitāṃśca yogān pāṇḍvāmayī śāliyavāṃśca nityam// </l>
                    <l xml:id="Su.6.44.38">[Su.6.44.38] śvāsātisārārucikāsamūrcchātṛṭchardiśūlajvaraśophadāhān/ tathā+avipākasvaramedasādān jayedyathāsvaṃ prasamīkṣya śāstram// </l>
                    <l xml:id="Su.6.44.39">[Su.6.44.39] anteṣu śūnaṃ parihīnamadhyaṃ mlānaṃ tathā+anteṣu ca madhyaśūnam/ gude ca śephasyatha muṣkaśūnaṃ&amp; pratāmyamānaṃ ca visaṃjñakalpam// </l>
                    <l xml:id="Su.6.44.40">[Su.6.44.40] vivarjayet pāṇḍukinaṃ yaśo+arthī tathā+atisārajvarapīḍitaṃ ca// iti suśrutasaṃhitāyāmuttaratantrāntargate kāyacikitsātantre pāṇḍurogapratiṣedho nāma (ṣaṣṭho+adhyāyaḥ, āditaḥ) catuścatvāriṃśattamo+adhyāyaḥ/44// </l>
                </div>
                <div n="45" type="adhyāyaḥ" xml:id="suśrutasaṃhitā-body-div-6-div-45">
                    <head xml:id="suśrutasaṃhitā-body-div-6-div-45-head">pañcacatvāriṃśattamo+adhyāyaḥ/</head>
                    <l xml:id="Su.6.45.1">[Su.6.45.1] athāto raktapittapratiṣedhaṃ vyākhyāsyāmaḥ// </l>
                    <l xml:id="Su.6.45.2">[Su.6.45.2] yathovāca bhagavān dhanvantariḥ// </l>
                    <l xml:id="Su.6.45.3">[Su.6.45.3] krodhaśokabhayāyāsaviruddhānnātapānalān/ kaṭvamlalabaṇakṣāratīkṣṇoṣṇātividāhinaḥ// </l>
                    <l xml:id="Su.6.45.4">[Su.6.45.4] nityamabhyasato duṣṭo rasaḥ pittaṃ prakopayet/ vidagdhaṃ svaguṇaiḥ pittaṃ vidahatyāśu śoṇitam// </l>
                    <l xml:id="Su.6.45.5">[Su.6.45.5] tataḥ pravartate raktamūrdhvaṃ cādho dvidhā+api vā/ āmāśayādvrajedūrdhvamadhaḥ pakvāśayādvrajet// </l>
                    <l xml:id="Su.6.45.6">[Su.6.45.6] &amp;vidagdhayordvayoścāpi dvidhābhāgaṃ&amp; pravartate/ kecit sayakṛtaḥ plīhnaḥ pravadantyasṛjo gatim// </l>
                    <l xml:id="Su.6.45.7">[Su.6.45.7] ūrdhvaṃ sādhyamadhoyāpyamasādhyaṃ yugapadgatam&amp;/ sadanaṃ śītakāmitvaṃ kaṇṭhadhūmāyanaṃ vamiḥ// </l>
                    <l xml:id="Su.6.45.8">[Su.6.45.8] lohagandhiśca niḥśvāso bhavatyasmin bhaviṣyati/ bāhyāsṛglakṣaṇaistasya saṅkhyādoṣocchritīrviduḥ// </l>
                    <l xml:id="Su.6.45.9">[Su.6.45.9] daurbalyaśvāsakāsajvaravamathumadāstandritādāhamūrcchā bhukte cānne vidāhastvadhṛtirapi sadā hṛdyatulyā ca pīḍā/ tṛṣṇā kaṇṭhasya bhedaḥ śirasi ca &amp;davanaṃ pūtiniṣṭhīvanaṃ ca dveṣo bhakte+avipāko viratirapi rate raktapittopasargāḥ// </l>
                    <l xml:id="Su.6.45.10">[Su.6.45.10] māṃsaprakṣālanābhaṃ kvathitamiva ca yat kardamāmbhonibhaṃ vā medaḥpūyāsrakalpaṃ&amp; yakṛdiva yadi vā pakvajambūphalābham/ yat kṛṣṇaṃ yacca nīlaṃ bhṛśamatikuṇapaṃ yatra coktā vikārāstadvarjyaṃ raktapittaṃ surapatidhanuṣā yacca tulyaṃ vibhāti// </l>
                    <l xml:id="Su.6.45.11">[Su.6.45.11] nādau saṃgrāhyamudriktaṃ yadasṛgbalino+aśnataḥ/ tat pāṇḍugrahaṇīkuṣṭhaplīhagulmajvarāvaham// </l>
                    <l xml:id="Su.6.45.12">[Su.6.45.12] adhaḥpravṛttaṃ vamanairūrdhvagaṃ ca virecanaiḥ/ jayedanyataradvā+api kṣīṇasya śamanairasṛk// </l>
                    <l xml:id="Su.6.45.13">[Su.6.45.13] atipravṛddhadoṣasya pūrvaṃ lohitapittinaḥ/ akṣīṇabalamāṃsāgneḥ kartavyamapatarpaṇam// </l>
                    <l xml:id="Su.6.45.14">[Su.6.45.14] laṅghitasya tataḥ peyāṃ vidadhyāt svalpataṇḍulām/ rasayūṣau pradātavyau surabhisnehasaṃskṛtau/ tarpaṇaṃ pācanaṃ lehān sarpīṣi vividhāni ca// </l>
                    <l xml:id="Su.6.45.15">[Su.6.45.15] drākṣāmadhukakāśmaryasitāyuktaṃ virecanam/ yaṣṭīmadhukayuktaṃ ca sakṣaudraṃ vamanaṃ hitam// </l>
                    <l xml:id="Su.6.45.16">[Su.6.45.16] payāṃsi śītāni rasāśca jāṅgalāḥ satīnayūṣāśca saśāliṣaṣṭikāḥ/ paṭolaśelūsuniṣaṇṇayūthikāvaṭātimuktāṅkurasinduvārajam// </l>
                    <l xml:id="Su.6.45.17">[Su.6.45.17] hitaṃ ca śākaṃ ghṛtasaṃskṛtaṃ sadā tathaiva dhātrīphaladāḍimānvitam/ rasāśca pārāvataśaṅkhakūrmajāstathā yavāgvo vihitā ghṛtottarāḥ// </l>
                    <l xml:id="Su.6.45.18">[Su.6.45.18] santānikāścotpalavargasādhite kṣīre praśastā madhuśarkarottarāḥ/ himāḥ pradehā madhurā gaṇāśca ye ghṛtāni pathyāni ca raktapittinām// </l>
                    <l xml:id="Su.6.45.19">[Su.6.45.19] madhūkaśobhāñjanakovidārajaiḥ priyaṅgukāyāḥ kusumaiśca cūrṇitaiḥ/ bhiṣagvidadhyāccaturaḥ samākṣikān hitāya lehānasṛjaḥ praśāntaye// </l>
                    <l xml:id="Su.6.45.20">[Su.6.45.20] lihyācca dūrvāvaṭajāṃśca pallavān madhudvitīyān sitakarṇikasya&amp; ca/ hitaṃ ca kharjūraphalaṃ samākṣikaṃ phalāni cānyānyapi tadguṇānyatha// </l>
                    <l xml:id="Su.6.45.21">[Su.6.45.21] raktātisāraproktāṃśca yogānatrāpi yojayet/ śuddhekṣukāṇḍamāpothya nave kumbhe himāmbhasā// </l>
                    <l xml:id="Su.6.45.22">[Su.6.45.22] yojayitvā kṣipedrātrāvākāśe sotpalaṃ tu tat/ prātaḥ srutaṃ kṣaudrayutaṃ pibecchoṇitapittavān// </l>
                    <l xml:id="Su.6.45.23">[Su.6.45.23] pibecchītakaṣāyaṃ vā jambvāmrārjunasaṃbhavam/ udumbaraphalaṃ piṣṭvā pibettadrasameva vā// </l>
                    <l xml:id="Su.6.45.24">[Su.6.45.24] trapuṣīmūlakalkaṃ vā sakṣaudraṃ taṇḍulāmbunā/ pibedakṣasamaṃ kalkaṃ yaṣṭīmadhukameva vā// </l>
                    <l xml:id="Su.6.45.25">[Su.6.45.25] candnaṃ madhukaṃ rodhramevameva samaṃ pibet/ karañjabījamevaṃ vā sitākṣaudrayutaṃ pibet// </l>
                    <l xml:id="Su.6.45.26">[Su.6.45.26] majjānamiṅgudasyaivaṃ pibenmadhukasaṃyutam/ sukhoṣṇaṃ lavaṇaṃ bījaṃ kārañjaṃ dadhimastunā// </l>
                    <l xml:id="Su.6.45.27">[Su.6.45.27] pibedvā+api tryahaṃ martyo raktapittābhipīḍitaḥ/ raktapittaharāḥ śastāḥ ṣaḍete yogasattamāḥ// </l>
                    <l xml:id="Su.6.45.28">[Su.6.45.28] pathyāścaivāvapīḍeṣu ghrāṇataḥ prasrute+asṛji/ atinisrutarakto vā kṣaudrayuktaṃ pibedasṛk/ yakṛdvā bhakṣayedājamāmaṃ pittasamāyutam// </l>
                    <l xml:id="Su.6.45.29">[Su.6.45.29] palāśavṛkṣasvarase vipakvaṃ sarpiḥ pibet kṣaudrayutaṃ suśītam/ vanaspatīnāṃ svarasaiḥ kṛtaṃ vā saśarkaraṃ kṣīraghṛtaṃ pibedvā// </l>
                    <l xml:id="Su.6.45.30">[Su.6.45.30] drākṣāmuśīrāṇyatha padmakaṃ sitā pṛthakpalāṃśānyudake samāvapet/ sthitaṃ niśāṃ tadrudhirāmayaṃ jayet pītaṃ payo vā+ambusamaṃ hitāśinaḥ// </l>
                    <l xml:id="Su.6.45.31">[Su.6.45.31] turaṅgavarcaḥsvarasaṃ samākṣikaṃ pibet sitākṣaudrayutaṃ vṛṣasya vā/ lihettathā vāstukabījacūrṇaṃ kṣaudrānvitaṃ taṇḍulasāhvayaṃ vā// </l>
                    <l xml:id="Su.6.45.32">[Su.6.45.32] lihyācca lājāñjanacūrṇamekamevaṃ sitākṣaudrayutāṃ tugākhyām/ drākṣāṃ sitāṃ tiktakarohiṇīṃ ca himāmbunā vā madhukena yuktām// </l>
                    <l xml:id="Su.6.45.33">[Su.6.45.33] pathyāmahiṃsrāṃ rajanīṃ ghṛtaṃ ca lihyāttathā śoṇitapittarogī/ vāsākaṣāyotpalamṛtpriyaṅgurodhrāñjanāmbhoruhakeśarāṇi// </l>
                    <l xml:id="Su.6.45.34">[Su.6.45.34] pītvā sitākṣaudrayutāni jahyāt pittasṛjo vegamudīrṇamāśu/ gāyatrijambvarjunakovidāraśirīṣarodhrāśanaśālmalīnām// </l>
                    <l xml:id="Su.6.45.35">[Su.6.45.35] puṣpāṇi śigrośca vicūrṇya leho madhvanvitaḥ śoṇitapittaroge/ sakṣaudramindīvarabhasmavāri karañjabījaṃ &amp;madhusarpiṣī ca// </l>
                    <l xml:id="Su.6.45.36">[Su.6.45.36] jambvarjunāmrakvathitaṃ ca toyaṃ ghnanti trayaḥ pittamasṛk ca yogāḥ/ mūlāni puṣpāṇi ca mātuluṅgyāḥ piṣṭvā pibettaṇḍuladhāvanena// </l>
                    <l xml:id="Su.6.45.37">[Su.6.45.37] ghrāṇapravṛtte jalamāśu deyaṃ saśarkaraṃ nāsikayā payo vā/ drākṣārasaṃ kṣīraghṛtaṃ pibedvā saśarkaraṃ cekṣurasaṃ himaṃ vā// </l>
                    <l xml:id="Su.6.45.38">[Su.6.45.38] śītopacāraṃ madhuraṃ ca kuryādviśeṣataḥ śoṇitapittaroge/ drākṣāghṛtakṣaudrasitāyutena vidārigandhādivipācitena// </l>
                    <l xml:id="Su.6.45.39">[Su.6.45.39] kṣīreṇa cāsthāpanamagryamuktaṃ hitaṃ ghṛtaṃ cāpyanuvāsanārtham/ priyaṅgurodhrāñjanagairikotpalaiḥ suvarṇakālīyakaraktacandanaiḥ// </l>
                    <l xml:id="Su.6.45.40">[Su.6.45.40] sitāśvagandhāmbudayaṣṭikāhvayairmṛṇālasaugandhikatulyapeṣitaiḥ/ nirūhya cainaṃ payasā samākṣikairghṛtaplutaiḥ śītajalāvasecitam// </l>
                    <l xml:id="Su.6.45.41">[Su.6.45.41] kṣīraudanaṃ bhuktamathānuvāsayedghṛtena yaṣṭīmadhusādhitena ca/ adhovahaṃ śoṇitameṣa nāśayettathā+atisāraṃ rudhirasya dustaram// </l>
                    <l xml:id="Su.6.45.42">[Su.6.45.42] virekayoge tvati caiva śasyate vāmyaśca rakte vijite balānvitaḥ// </l>
                    <l xml:id="Su.6.45.43">[Su.6.45.43] evaṃvidhā uttarabāstayaśca mūtrāśayasthe rudhire vidheyāḥ/ pravṛttarakteṣu ca pāyujeṣu kuryādvidhānaṃ khalu raktapaittam// </l>
                    <l xml:id="Su.6.45.44">[Su.6.45.44] vidhiścāsṛgdare+apyeṣa strīṇāṃ kāryo vijānatā/ śastrakarmaṇi raktaṃ ca yasyātīva pravartate// </l>
                    <l xml:id="Su.6.45.45">[Su.6.45.45] trayāṇāmapi doṣāṇāṃ śoṇite+api ca sarvaśaḥ/ liṅgānyālokya kartavyaṃ cikitsitamanantaram// iti suśrutasaṃhitāyāmuttaratantrāntargate kāyacikitsātantre raktapittapratiṣedho nāma (saptamo+adhyāyaḥ, āditaḥ) pañcacatvāriṃśattamo+adhyāyaḥ//45// </l>
                </div>
                <div n="46" type="adhyāyaḥ" xml:id="suśrutasaṃhitā-body-div-6-div-46">
                    <head xml:id="suśrutasaṃhitā-body-div-6-div-46-head">ṣaṭcatvāriṃśattamo+adhyāyaḥ/</head>
                    <l xml:id="Su.6.46.1">[Su.6.46.1] athāto mūrcchāpratiṣedhaṃ vyākhyāsyāmaḥ// </l>
                    <l xml:id="Su.6.46.2">[Su.6.46.2] yathovāca bhagavān dhanvantariḥ// </l>
                    <l xml:id="Su.6.46.3">[Su.6.46.3] kṣīṇasya bahudoṣasya viruddhāhārasevinaḥ/ vegāghātādabhīghātāddhīnasattvasya vā punaḥ// </l>
                    <l xml:id="Su.6.46.4">[Su.6.46.4] karaṇāyataneṣūgrā bāhyeṣvābhyantareṣu ca/ niviśante yadā doṣāstadā mūrcchanti mānavāḥ// </l>
                    <l xml:id="Su.6.46.5">[Su.6.46.5] hṛtpīḍā jṛmbhaṇaṃ glāniḥ saṃjñānāśo balasya ca/ sarvāsāṃ pūrvarūpāṇi &amp;yathāsvaṃ tā vibhāvayet// </l>
                    <l xml:id="Su.6.46.6">[Su.6.46.6] saṃjñāvahāsu nāḍīṣu pihitāsvanilādibhiḥ/ tamo+abhyupaiti sahasā sukhaduḥkhavyapohakṛt// </l>
                    <l xml:id="Su.6.46.7">[Su.6.46.7] sukhaduḥkhavyapohācca naraḥ patati kāṣṭhavat/ moho mūrccheti tāṃ prāhuḥ ṣaḍvidhā sā prakīrtitā// </l>
                    <l xml:id="Su.6.46.8">[Su.6.46.8] vātādibhiḥ śoṇitena madyena ca viṣeṇa ca/ ṣaṭsvapyetāsu&amp; pittaṃ hi prabhutvenāvatiṣṭhate// </l>
                    <l xml:id="Su.6.46.9">[Su.6.46.9] apasmāroktaliṅgāni tāsāmuktāni tattvataḥ/ pṛthivyambhastamorūpaṃ raktagandhaśca&amp; tanmayaḥ// </l>
                    <l xml:id="Su.6.46.10">[Su.6.46.10] tasmādraktasya gandhena mūrcchanti bhuvi mānavāḥ/ dravyasvabhāva ityeke sthitāstu viṣamadyayoḥ// </l>
                    <l xml:id="Su.6.46.11">[Su.6.46.11] guṇāstīvrataratvena&amp; sthitāstu viṣamadyayoḥ/ ta eva tasmājjāyeta mohastābhyāṃ yatheritaḥ// </l>
                    <l xml:id="Su.6.46.12">[Su.6.46.12] madyena vilapaṃśchete naṣṭavibhrāntamānasaḥ/ gātrāṇi vikṣipan bhūmau jarāṃ yāvanna yāti tat// </l>
                    <l xml:id="Su.6.46.13">[Su.6.46.13] vepathusvapnatṛṣṇāḥ syuḥ stambhaśca viṣamūrcchite/ veditavyaṃ tīvrataraṃ yathāsvaṃ viṣalakṣaṇaiḥ// </l>
                    <l xml:id="Su.6.46.14">[Su.6.46.14] sekāvagāhau maṇayaḥ sahārāḥ śītāḥ pradehā vyajanānilāśca/ śītāni pānāni ca gandhavanti sarvāsu mūrcchāsvanivāritāni// </l>
                    <l xml:id="Su.6.46.15">[Su.6.46.15] sitāpriyālekṣurasaplutāni drākṣāmadhūkasvarasānvitāni/ kharjūrakāśmaryarasaiḥ śṛtāni pānāni sarpīṃṣi ca jīvanāni// </l>
                    <l xml:id="Su.6.46.16">[Su.6.46.16] siddhāni varge madhure payāṃsi sadāḍimā jāṅgalajā rasāśca/ tathā yavā lohitaśālayaśca mūrcchāsu pathyāśca sadā satīnāḥ// </l>
                    <l xml:id="Su.6.46.17">[Su.6.46.17] bhujaṅgapuṣpaṃ maricānyuśīraṃ kolasya madhyaṃ ca pibet samāni/ śītena toyena&amp; bisaṃ mṛṇālaṃ kṣaudreṇa kṛṣṇāṃ sitayā ca pathyām// </l>
                    <l xml:id="Su.6.46.18">[Su.6.46.18] kuryācca nāsāvadanāvarodhaṃ kṣīraṃ pibedvā+apyatha mānuṣīṇām/ mūrcchāṃ prasaktāṃ tu śirovirekairjayedabhīkṣṇaṃ vamanaiśca tīkṣṇaiḥ// </l>
                    <l xml:id="Su.6.46.19">[Su.6.46.19] &amp;harītakīkvāthaśṛtaṃ ghṛtaṃ vā dhātrīphalānāṃ svarasaiḥ kṛtaṃ vā/ drākṣāsitādāḍimalājavanti śītāni nīlotpalapadmavanti// </l>
                    <l xml:id="Su.6.46.20">[Su.6.46.20] pibet kaṣāyāṇi ca gandhavanti pittajvaraṃ yāni śamaṃ nayanti/ prabhūtadoṣastamaso+atirekāt saṃmūrcchito naiva vibudhyate yaḥ// </l>
                    <l xml:id="Su.6.46.21">[Su.6.46.21] saṃnyastasaṃjño bhṛśaduścikitsyo jñeyastadā buddhimatā manuṣyāḥ/ yathā++āmaloṣṭaṃ salile niṣiktaṃ samuddheredāśvavilīnameva// </l>
                    <l xml:id="Su.6.46.22">[Su.6.46.22] tadvaccikitsettvarayā bhiṣaktamasvedanaṃ mṛtyuvaśaṃ prayātam/ tīkṣṇāñjanābhyañjanadhūmayogaistathā nakhābhyantaratotrapātaiḥ// </l>
                    <l xml:id="Su.6.46.23">[Su.6.46.23] vāditragītānunayairapūrvairvighaṭṭanairguptaphalāvagharṣaiḥ/ ābhiḥ kriyābhiśca na labdhasaṃjñaḥ sānāhalālāśvasanaśca varjyaḥ// </l>
                    <l xml:id="Su.6.46.24">[Su.6.46.24] prabuddhasaṃjñaṃ vamanānulomyaistīkṣṇairviśuddhaṃ laghupathyabhuktam/ phalatrikaiścitrakanāgarāḍhyaistathā+aśmajātājjatunaḥ prayogaiḥ/ saśarkarairmāsamupakrameta viśeṣato jīrṇaghṛtaṃ sa pāyyaḥ// </l>
                    <l xml:id="Su.6.46.25">[Su.6.46.25] yathāsvaṃ ca jvaraghnāni kaṣāyāṇyupayojayet/ sarvamūrcchāparītānāṃ viṣajāyāṃ viṣāpaham// iti suśrutasaṃhitāyāmuttaratantrāntargate kāyacikitsātantre mūrcchāpratiṣedho nāma (aṣṭamo+adhyāyaḥ, āditaḥ) ṣaṭcatvāriṃśattamo+adhyāyaḥ//46// </l>
                </div>
                <div n="47" type="adhyāyaḥ" xml:id="suśrutasaṃhitā-body-div-6-div-47">
                    <head xml:id="suśrutasaṃhitā-body-div-6-div-47-head">saptacatvāriṃśattamo+adhyāyaḥ/</head>
                    <l xml:id="Su.6.47.1">[Su.6.47.1] athātaḥ pānātyayapratiṣedhaṃ vyākhyāsyāmaḥ// </l>
                    <l xml:id="Su.6.47.2">[Su.6.47.2] yathovāca bhagavān dhanvantariḥ// </l>
                    <l xml:id="Su.6.47.3">[Su.6.47.3] madyamuṣṇaṃ tathā tīkṣṇaṃ sūkṣmaṃ viśadameva ca/ rūkṣamāśukaraṃ caiva vyavāyi ca vikāśi ca// </l>
                    <l xml:id="Su.6.47.4">[Su.6.47.4] auṣṇyācchītopacāraṃ tattaikṣṇyāddhanti manogatim/ viśatyavayavān saukṣmyādvaiśadyātkaphaśukranut// </l>
                    <l xml:id="Su.6.47.5">[Su.6.47.5] mārutaṃ kopayedraukṣyādāśutvāccāśukarmakṛt&amp;/ harṣadaṃ ca vyavāyitvādvikāśitvādvisarpati// </l>
                    <l xml:id="Su.6.47.6">[Su.6.47.6] tadamlaṃ rasataḥ proktaṃ laghu rocanadīpanam/ kecillavaṇavarjyāṃstu rasānatrādiśanti hi// </l>
                    <l xml:id="Su.6.47.7">[Su.6.47.7] snigdhaistadannairmāṃsaiśca bhakṣyaiśca saha sevitam/ bhavedāyuḥprakarṣāya balāyopacayāya ca// </l>
                    <l xml:id="Su.6.47.8">[Su.6.47.8] kāmyatā manasastuṣṭirdhairyaṃ tejo+ativikramaḥ/ vidhivat sevyamāne tu madye sannihitā guṇāḥ// </l>
                    <l xml:id="Su.6.47.9">[Su.6.47.9] tadevānannamajñena sevyamānamamātrayā/ kayāgninā hyagnisamaṃ sametya kurute madam// </l>
                    <l xml:id="Su.6.47.10">[Su.6.47.10] madena karaṇānāṃ tu bhāvānyatve kṛte sati/ nigūḍhamapi bhāvaṃ svaṃ prakāśīkurute+avaśaḥ// </l>
                    <l xml:id="Su.6.47.11">[Su.6.47.11] tryavasthaśca mado jñeyaḥ pūrvo madhyo+atha paścimaḥ/ pūrve vīryaratiprītiharṣabhāṣyādivardhanam// </l>
                    <l xml:id="Su.6.47.12">[Su.6.47.12] pralāpo madhyame &amp;moho yuktāyuktakriyāstathā/ visaṃjñaḥ paścime śete naṣṭakarmakriyāguṇaḥ// </l>
                    <l xml:id="Su.6.47.13">[Su.6.47.13] ślaiṣmikānalpapittāṃśca snigdhānmātropasevinaḥ&amp;/ pānaṃ na bādhate+atyarthaṃ viparītāṃstu bādhate// </l>
                    <l xml:id="Su.6.47.14">[Su.6.47.14] nirbhaktamekāntata eva madyaṃ niṣevyamāṇaṃ manujena nityam/ utpādayet kaṣṭatamān vikārānāpādayeccāpi śarīrabhedam// </l>
                    <l xml:id="Su.6.47.15">[Su.6.47.15] kruddhena bhītena pipāsitena śokābhitaptena bubhukṣitena/ vyāyāmabhārādhvaparikṣatena vegāvarodhābhihatena cāpi// </l>
                    <l xml:id="Su.6.47.16">[Su.6.47.16] atyamlabhakṣyāvatatodareṇa sājīrṇabhuktena tathā+abalena/ uṣṇābhitaptena ca sevyamānaṃ karoti madyaṃ vividhān vikārān// </l>
                    <l xml:id="Su.6.47.17">[Su.6.47.17] pānātyayaṃ paramadaṃ pānājīrṇamathāpi vā/ pānavibhramamugraṃ ca teṣāṃ vakṣyāmi lakṣaṇam// </l>
                    <l xml:id="Su.6.47.18">[Su.6.47.18] stambhāṅgamardhṛdayagrahatodakampāḥ pānātyaye+anilakṛte śiraso rujaśca/ svedapralāpamukhaśoṣaṇadāhamūrcchāḥ pittātmake vadanalocanapītatā ca// </l>
                    <l xml:id="Su.6.47.19">[Su.6.47.19] śleṣmātmake vamathuśītakaphaprasekāḥ sarvātmake bhavati sarvavikārasaṃpat/ ūṣmāṇamaṅgagurutāṃ virasānanatvaṃ śleṣmādhikatvamaruciṃ malamūtrasaṅgam// </l>
                    <l xml:id="Su.6.47.20">[Su.6.47.20] liṅgaṃ parasya tu madasya vadanti tajjñāstṛṣṇāṃ rujāṃ śirasi sandhiṣu cāpi bhedam/ ādhmānamudgiraṇamamlaraso vidāho+ajīrṇasya pānajanitasya vadanti liṅgam// </l>
                    <l xml:id="Su.6.47.21">[Su.6.47.21] jñeyāni tatra bhiṣajā suviniścitāni pittaprakopajanitāni ca kāraṇāni/ hṛdgātratodavamathujvarakaṇṭhadhūmamūrcchākaphasravaṇamūrdharujo vidāhaḥ// </l>
                    <l xml:id="Su.6.47.22">[Su.6.47.22] dveṣaḥ surānnavikṛteṣu ca teṣu teṣu taṃ pānavibhramamuśantyakhilena dhīrāḥ/ hīnottarauṣṭhamatiśītamamandadāhaṃ tailaprabhāsyamatipānahataṃ(tailaprabhāsyamapipānahataṃ) vijahyāt// </l>
                    <l xml:id="Su.6.47.23">[Su.6.47.23] jihvauṣṭhadantamasitaṃ tvathavā+api nīlaṃ pīte ca yasya nayane rudhiraprame ca/ hikkājvarau vamathuvepathupārśvaśūlāḥ kāsabhramāvapi ca pānahataṃ bhajante// </l>
                    <l xml:id="Su.6.47.24">[Su.6.47.24] teṣāṃ nivāraṇamidaṃ hi mayocyamānaṃ vyaktābhidhānamakhilena vidhiṃ nibodha/ madyaṃ tu cukramaricārdrakadīpyakuṣṭhasauvarcalāyutamalaṃ&amp; pavanasya śāntyai// </l>
                    <l xml:id="Su.6.47.25">[Su.6.47.25] pṛthvīkadīpyakamahauṣadhahiṅgubhirvā sauvarcalena ca yutaṃ vitaret sukhāya/ āmrātakāmraphaladāḍimamātuluṅgaiḥ kuryācchubhānyapi ca ṣaḍavapānakāni// </l>
                    <l xml:id="Su.6.47.26">[Su.6.47.26] seveta vā phalarasopahitān rasādīnānūpavargapiśitānyapi gandhavanti/ pittātmake madhuravargakaṣāyamiśraṃ madyaṃ hitaṃ samadhuśarkaramiṣṭagandham// </l>
                    <l xml:id="Su.6.47.27">[Su.6.47.27] pītvā ca madyamapi cekṣurasapragāḍhaṃ niḥśeṣataḥ kṣaṇamavasthitamullikhecca/ lāvaiṇatittirirasāṃśca pibedanamlān maudgān sukhāya saghṛtān sasitāṃśca yūṣān// </l>
                    <l xml:id="Su.6.47.28">[Su.6.47.28] pānātyaye kaphakṛte kaphamullikhecca madyena bimbividulodakasaṃyutena/ seveta tiktakaṭukāṃśca rasānudārān yūṣāṃśca tiktakaṭukopahitān hitāya// </l>
                    <l xml:id="Su.6.47.29">[Su.6.47.29] pathyaṃ yavānnavikṛtāni ca jāṅgalāni śleṣmaghnamanyadapi yacca niratyayaṃ syāt/ kuryācca sarvamatha sarvabhave vidhānaṃ ddvandvodbhave dvayamavekṣya yathāpradhānam// </l>
                    <l xml:id="Su.6.47.30">[Su.6.47.30] sāmānyamanyadapi yacca samagramagryaṃ vakṣyāmi yacca manaso madakṛt sukhaṃ ca/ tvaṅgāgapuṣpamagadhailamadhūkadhānyaiḥ ślakṣṇairajājimaricaiśca kṛtaṃ samāṃśaiḥ// </l>
                    <l xml:id="Su.6.47.31">[Su.6.47.31] pānaṃ kapittharasavāriparūṣakāḍhyaṃ pānātyayeṣu vidhivatsrutamambarānte/ hrīverapadmaparipelavasaṃprayuktaiḥ puṣpairvilipya karavīrajalodbhavaiśca// </l>
                    <l xml:id="Su.6.47.32">[Su.6.47.32] piṣṭaiḥ sapadmakayutairapi sārivādyaiḥ sekaṃ jalaiśca vitaredamalaiḥ suśītaiḥ/ tvakpatracocamaricailabhujaṅgapuṣpaśleṣmātakaprasavavalkaguḍairupetam// </l>
                    <l xml:id="Su.6.47.33">[Su.6.47.33] drākṣāyutaṃ hṛtamalaṃ madirāmayārtaistatpānakaṃ śuci sugandhi narairniṣevyam/ piṣṭvā pibecca madhukaṃ kaṭurohiṇīṃ ca drākṣāṃ ca mūlamasakṛt trapuṣībhavaṃ yat// </l>
                    <l xml:id="Su.6.47.34">[Su.6.47.34] &amp;kārpāsinīmatha ca nāgabalāṃ ca tulyāṃ pītvā sukhī bhavati sādhu suvarcalāṃ ca/ kāśmaryadāruviḍadāḍimapippalīṣu drākṣānvitāsu kṛtamambuni pānakaṃ yat// </l>
                    <l xml:id="Su.6.47.35">[Su.6.47.35] tadbījapūrakarasāyutamāśu pītaṃ śāntiṃ parāṃ paramade tvacirāt karoti/ drākṣāsitāmadhukajīrakadhānyakṛṣṇāsvevaṃ kṛtaṃ trivṛtayā ca pibettathaiva// </l>
                    <l xml:id="Su.6.47.36">[Su.6.47.36] sauvarcalāyutamudārarasaṃ phalāmlaṃ bhārgīśṛtena ca jalena hito+avasekaḥ// </l>
                    <l xml:id="Su.6.47.37">[Su.6.47.37] ikṣvākudhāmārgavavṛkṣakāṇi kākāhvayodumbarikāśca dugdhe/ vipācya tasyāñjalinā vameddhi madyaṃ pibeccāhni gate tvajīrṇe// </l>
                    <l xml:id="Su.6.47.38">[Su.6.47.38] tvakpippalībhujagapuṣpaviḍairupetaṃ seveta hiṅgumaricailayutaṃ phalāmlām/ uṣṇāmbusaindhavayutāstvathavā viḍatvakcavyailahiṅgumagadhāphalamūlaśuṇṭhīḥ// </l>
                    <l xml:id="Su.6.47.39">[Su.6.47.39] hṛdyaiḥ khaḍairapi ca bhojanamatra śastaṃ drākṣākapitthaphaladāḍimapānakaṃ yat/ tat pānavibhramaharaṃ madhuśarkarāḍhyamāmrātakolarasapānakameva cāpi// </l>
                    <l xml:id="Su.6.47.40">[Su.6.47.40] kharjūravetrakakarīraparūṣakeṣu&amp; drākṣātrivṛtsu ca kṛtaṃ sasitaṃ himaṃ vā/ śrīparṇiyuktamathavā tu pibedimāni yaṣṭyāhvayotpalahimāmbuvimiśritāni// </l>
                    <l xml:id="Su.6.47.41">[Su.6.47.41] kṣīripravālabisajīrakanāgapuṣpapatrailavālusitasārivapadmakāni/ āmrātabhavyakaramardakapitthakolavṛkṣāmlavetraphalajīrakadāḍimāni// </l>
                    <l xml:id="Su.6.47.42">[Su.6.47.42] seveta vā maricajīrakanāgapuṣpatvakpatraviśvacavikailayutān rasāṃśca/ sūkṣmāmbarasrutahimāṃca sugandhigandhān pānodbhavānnudati saptagadānaśeṣān// </l>
                    <l xml:id="Su.6.47.43">[Su.6.47.43] pañcendriyārthaviṣayā mṛdupānayogā hṛdyāḥ sukhāśca manasaḥ satataṃ niṣevyāḥ&amp;/ pānātyayeṣu vikaṭorunitambavatyaḥ pīnonnatastanabharānatamadhyadeśāḥ// </l>
                    <l xml:id="Su.6.47.44">[Su.6.47.44] prauḍhāḥ striyo+abhinavayauvanapīnagātryaḥ sevyāśca pañcaviṣayātiśayasvabhāvāḥ// </l>
                    <l xml:id="Su.6.47.45">[Su.6.47.45] pibedrasaṃ puṣpaphalodbhavaṃ vā sitāmadhūkatrisugandhiyuktam/ saṃcūrṇya saṃyojya ca nāgapuṣpairajājikṛṣṇāmaricaiśca tulyaiḥ// </l>
                    <l xml:id="Su.6.47.46">[Su.6.47.46] varṣābhūyaṣṭyāhvamadhūkalākṣātvakkarbudārāṅkurajīrakāṇi/ drākṣāṃ ca kṛṣṇāmatha keśaraṃ ca kṣīre samāloḍya pibet &amp;sukhepsuḥ// </l>
                    <l xml:id="Su.6.47.47">[Su.6.47.47] bhavecca madyena tu yena pātitaḥ prakāmapītena surāsavādinā/ tadeva tasmai vidhivat pradāpayedviparyaye bhraṃśamavaśyamṛcchati&amp;// </l>
                    <l xml:id="Su.6.47.48">[Su.6.47.48] yathā narendropahatasya kasyacidbhavet prasādastata eva nānyataḥ/ dhruvaṃ tathā madyahatasya dehino bhavet prasādastata eva nānyataḥ// </l>
                    <l xml:id="Su.6.47.49">[Su.6.47.49] vicchinnamadyaḥ sahasā yo+atimadyaṃ viṣevate/ tasya pānātyayoddiṣṭā vikārāḥ saṃbhavanti hi// </l>
                    <l xml:id="Su.6.47.50">[Su.6.47.50] madyasyāgneyavāyavyau guṇāvambuvahāni(guṇāvambhovahāni) tu/ srotāṃsi śoṣayeyātāṃ tena tṛṣṇopajāyate// </l>
                    <l xml:id="Su.6.47.51">[Su.6.47.51] pāṭalotpalakandeṣu mudgaparṇyāṃ ca sādhitam/ pibenmāgadhikonmiśraṃ tatrāmbho himaśītalam// </l>
                    <l xml:id="Su.6.47.52">[Su.6.47.52] sarpistailavasāmajjadadhibhṛṅgarasairyutam/ kvāthena bilvayavayoḥ sarvagandhaiśca peṣitaiḥ// </l>
                    <l xml:id="Su.6.47.53">[Su.6.47.53] pakvamabhyañjane śreṣṭhaṃ seke kvāthaśca śītalaḥ/ rasavanti ca bhojyāni yathāsvamavacārayet// </l>
                    <l xml:id="Su.6.47.54">[Su.6.47.54] pānakāni suśītāni hṛdyāni surabhīṇi ca/ tvacaṃ prāptastu pānoṣmā pittaraktābhimūrcchitaḥ/ dāhaṃ prakurute ghoraṃ pittavattatra bheṣajam// </l>
                    <l xml:id="Su.6.47.55">[Su.6.47.55] śītaṃ vidhānamata ūrdhvamahaṃ pravakṣye dāhapraśāntikaramṛddhimatāṃ narāṇām/ tatrādito malayajena hitaḥ pradehaścandrāṃśuhāratuhinodakaśītalena// </l>
                    <l xml:id="Su.6.47.56">[Su.6.47.56] śītāmbuśītalataraiśca śayānamenaṃ&amp; hārairmṛṇālavalayairabalāḥ spṛśeyuḥ/ bhinnotpalojjvalahime śayane śayīta patreṣu vā sajalabinduṣu padminīnām// </l>
                    <l xml:id="Su.6.47.57">[Su.6.47.57] āsādayan pavanamāhṛtamaṅganābhiḥ&amp; kahlārapadmadalaśaivalasaṃcayeṣu/ &amp;kāntairvanāntapavanaiḥ parimṛśyamānaḥ &amp;śaktaścaredbhavanakānanadīrghikāsu// </l>
                    <l xml:id="Su.6.47.58">[Su.6.47.58] dāhābhibhūtamathavā pariṣecayettu&amp; lāmajjakāmburuhacandanatoyatoyaiḥ&amp;/ visrāvitāṃ hṛtamalāṃ navavāripūrṇāṃ padmotpalākulajalāmadhivāsitāmbum&amp;// </l>
                    <l xml:id="Su.6.47.59">[Su.6.47.59] vāpīṃ bhajeta haricandanabhūṣitāṅgaḥ kāntākaraspṛśanakarkaśaromakūpaḥ/ tatrainamamburuhapatrasamaiḥ spṛśantyaḥ śītaiḥ karoruvadanaiḥ kaṭhinaiḥ stanaiśca// </l>
                    <l xml:id="Su.6.47.60">[Su.6.47.60] toyāvagāhakuśalā madhurasvabhāvāḥ saṃharṣayeyurabalāḥ sukalaiḥ&amp; pralāpaiḥ/ dhārāgṛhe pragalitodakadurdinābhe klāntaḥ śayīta salilānilaśītakukṣau// </l>
                    <l xml:id="Su.6.47.61">[Su.6.47.61] gandhodakaiḥ sakusumairupasiktabhūmau patrāmbucandanarasairupaliptakuḍye/ jātyutpalapriyakakeśarapuṇḍarīkapunnāganāgakaravīrakṛtopacāre&amp;// </l>
                    <l xml:id="Su.6.47.62">[Su.6.47.62] tasmin gṛhe kamalareṇvaruṇe śayīta yatnāhṛtānilavikampitapuṣpadāmni/ hemantavindhyahimavanmalayācalānāṃ śītāmbhasāṃ sakadalīharitadrumāṇām// </l>
                    <l xml:id="Su.6.47.63">[Su.6.47.63] udbhinnanīlanalināmburuhākarāṇāṃ candrodayasya ca kathāḥ śṛṇuyānmanojñāḥ/ mlānaṃ pratāntamanasaṃ manaso+anukūlāḥ pīnastanorujaghanā haricandanāṅgyaḥ&amp;// </l>
                    <l xml:id="Su.6.47.64">[Su.6.47.64] tā enamārdravasanāḥ saha saṃviśeyuḥ śliṣṭvā+avalāḥ śithilamekhalahārayaṣṭyaḥ// </l>
                    <l xml:id="Su.6.47.65">[Su.6.47.65] harṣayeyurnaraṃ nāryaḥ svaguṇai rahasi sthitāḥ/ tāḥ śaityācchamayeyuśca pittapānātyayāntaram&amp;// </l>
                    <l xml:id="Su.6.47.66">[Su.6.47.66] &amp;tṛḍdāharaktapitteṣu kāryo+ayaṃ bheṣajakramaḥ/ sāmānyato viśeṣaṃ tu śṛṇu dāheṣvaśeṣataḥ// </l>
                    <l xml:id="Su.6.47.67">[Su.6.47.67] kṛtsnadehānugaṃ &amp;raktamudriktaṃ dahati hyati/ saṃcūṣyate dahyate ca tāmrābhastāmralocanaḥ// </l>
                    <l xml:id="Su.6.47.68">[Su.6.47.68] lohagandhāṅgavadano vahninevāvakīryate/ taṃ vilaṅghya vidhānena saṃsṛṣṭāhāramācaret// </l>
                    <l xml:id="Su.6.47.69">[Su.6.47.69] apraśāmyati dāhe ca rasaistṛptasya jāṅgalaiḥ/ śākhāśrayā yathānyāyaṃ rohiṇīrvyadhayet sirāḥ// </l>
                    <l xml:id="Su.6.47.70">[Su.6.47.70] pittajvarasamaḥ pittāt sa cāpyasya vidhirhitaḥ/ tṛṣṇānirodhādabdhātau kṣīṇe tejaḥ &amp;samuddhatam// </l>
                    <l xml:id="Su.6.47.71">[Su.6.47.71] sabāhyābhyantaraṃ dehaṃ dahedvai mandacetasaḥ/ saṃśuṣkagalatālvoṣṭho jihvāṃ niṣkṛṣya ceṣṭate&amp;// </l>
                    <l xml:id="Su.6.47.72">[Su.6.47.72] tatropaśamayettejastvabdhātuṃ ca vivardhayet/ pāyayet kāmamambhaśca&amp; śarkarāḍhyaṃ payo+api vā// </l>
                    <l xml:id="Su.6.47.73">[Su.6.47.73] śītamikṣurasaṃ manthaṃ &amp;vitarecceritaṃ vidhim/ asṛjā pūrṇakoṣṭhasya dāho &amp;bhavati duḥsahaḥ// </l>
                    <l xml:id="Su.6.47.74">[Su.6.47.74] vidhiḥ sadyovraṇīyoktastasya lakṣaṇameva ca/ dhātukṣayokto yo dāhastena mūrcchātṛṣānvitaḥ// </l>
                    <l xml:id="Su.6.47.75">[Su.6.47.75] kṣāmasvaraḥ kriyāhīno &amp;bhṛśaṃ sīdati pīḍitaḥ/ raktapittavidhistasya hitaḥ snigdho+anilāpahaḥ// </l>
                    <l xml:id="Su.6.47.76">[Su.6.47.76] kṣatajenāśnataścānyaḥ śocato vā+apyanekadhā/ tenāntardahyate+atyarthaṃ tṛṣṇāmūrcchāpralāpavān// </l>
                    <l xml:id="Su.6.47.77">[Su.6.47.77] tamiṣṭaviṣayopetaṃ suhṛdbhirabhisaṃvṛtam/ kṣīramāṃsarasāhāraṃ vidhinoktena sādhayet// </l>
                    <l xml:id="Su.6.47.78">[Su.6.47.78] marmābhighātajo+apyasti sa&amp; cāsādhyatamaḥ smṛtaḥ/ sarva eva ca varjyāḥ syuḥ śītagātreṣu dehiṣu// </l>
                    <l xml:id="Su.6.47.79">[Su.6.47.79] (evaṃvidho bhavedyastu madirāmayapīḍitaḥ&amp;/) praśāntopadrave cāpi śodhanaṃ prāptamācaret// </l>
                    <l xml:id="Su.6.47.80">[Su.6.47.80] sajīrakāṇyārdrakaśṛṅgaverasauvarcalānyardhajalaplutāni/ madyāni hṛdyānyatha gandhavanti pītāni sadyaḥ śamayanti tṛṣṇām// </l>
                    <l xml:id="Su.6.47.81">[Su.6.47.81] jalaplutaścandanabhūṣitāṅgaḥ sragvī sabhaktāṃ piśitopadaṃśām/ piben surāṃ naiva labheta rogān &amp;manonuvighnaṃ ca madaṃ na yāti// iti suśrutasṃhitāyāmuttaratantrāntargate kāyacikitsātantre madātyayapratiṣedho nāma (navamo+adhyāyaḥ, āditaḥ) saptacatvāriṃśattamo+adhyāyaḥ//47// </l>
                </div>
                <div n="48" type="adhyāyaḥ" xml:id="suśrutasaṃhitā-body-div-6-div-48">
                    <head xml:id="suśrutasaṃhitā-body-div-6-div-48-head">aṣṭacatvāriṃśattamo+adhyāyaḥ/</head>
                    <l xml:id="Su.6.48.1">[Su.6.48.1] athātastṛṣṇāpratiṣedhamadhyāyaṃ vyākhyāsyāmaḥ// </l>
                    <l xml:id="Su.6.48.2">[Su.6.48.2] yathovāca bhagavān dhanvantariḥ// </l>
                    <l xml:id="Su.6.48.3">[Su.6.48.3] satataṃ yaḥ pibedvāri na tṛptimadhigacchati/ punaḥ kāṅkṣati toyaṃ ca taṃ tṛṣṇārditamādiśet// </l>
                    <l xml:id="Su.6.48.4">[Su.6.48.4] &amp;sakṣobhaśokaśramamadyapānādrūkṣāmlaśuṣkoṣṇakaṭūpayogāt&amp;/ dhātukṣayāllaṅghanasūryatāpāt pittaṃ ca vātaśca bhṛśaṃ pravṛddhau// </l>
                    <l xml:id="Su.6.48.5">[Su.6.48.5] srotāṃsi saṃdūṣayataḥ sametau yānyambuvāhīni śarīriṇāṃ hi/ srotaḥsvapāṃvāhiṣu dūṣiteṣu jāyeta tṛṣṇā+atibalā&amp; tatastu// </l>
                    <l xml:id="Su.6.48.6">[Su.6.48.6] tisraḥ smṛtāstāḥ kṣatajā caturthī kṣayāttathā+anyā++āmasamudbhavā ca/ syāt saptamī bhaktanimittajā tu nibodha&amp; liṅgānyanupūrvaśastu// </l>
                    <l xml:id="Su.6.48.7">[Su.6.48.7] tālvoṣṭhakaṇṭhāsyaviśoṣadāhāḥ&amp; saṃtāpamohabhramavipralāpāḥ/ pūrvāṇi rūpāṇi bhavanti tāsāmutpattikāleṣu viśeṣatastu// </l>
                    <l xml:id="Su.6.48.8">[Su.6.48.8] śuṣkāsyatā mārutasaṃbhavāyāṃ todastathā &amp;śaṅkhaśiraḥsu cāpi/ srotonirodho virasaṃ ca vaktraṃ śītabhiradbhiśca vivṛddhimeti// </l>
                    <l xml:id="Su.6.48.9">[Su.6.48.9] mūrcchāpralāpārucivaktraśoṣāḥ pītekṣaṇatvaṃ pratataśca dāhaḥ/ śītābhikāṅkṣā mukhatiktatā ca pittātmikāyāṃ paridhūpanaṃ ca// </l>
                    <l xml:id="Su.6.48.10">[Su.6.48.10] kaphāvṛtābhyāmanilānalābhyāṃ kapho+api śuṣkaḥ prakaroti tṛṣṇām&amp;/ nidrā gurutvaṃ madhurāsyatā ca tayā+arditaḥ&amp; śuṣyati cātimātram// </l>
                    <l xml:id="Su.6.48.11">[Su.6.48.11] kaṇṭhopalepo mukhapicchilatvaṃ śītajvaraśchardirarocakaśca/ kaphātmikāyāṃ gurugātratā ca śākhāsu śophastvavipāka eva/ etāni rūpāṇi bhavanti tasyāṃ tayā+arditaḥ kāṅkṣati nāti cāmbhaḥ// </l>
                    <l xml:id="Su.6.48.12">[Su.6.48.12] kṣatasya rukśoṇitanirgamābhyāṃ tṛṣṇā caturthī kṣatajā &amp;matā tu/ tayā+abhibhūtasya niśādināni gacchanti duḥkhaṃ pibato+api toyam// </l>
                    <l xml:id="Su.6.48.13">[Su.6.48.13] &amp;rasakṣayādyā kṣayajā matā sā tayā+arditaḥ śuṣyati dahyate ca/ atyarthamākāṅkṣati cāpi toyaṃ tāṃ sannipātāditi kecidāhuḥ// </l>
                    <l xml:id="Su.6.48.14">[Su.6.48.14] rasakṣayoktāni ca lakṣaṇāni tasyāmaśeṣeṇa bhiṣagvyavasyet/ tridoṣaliṅgā++āmasamudbhavā ca hṛcchūlaniṣṭhīvanasādayuktā// </l>
                    <l xml:id="Su.6.48.15">[Su.6.48.15] snigdhaṃ tathā+amlaṃ lavaṇaṃ ca bhuktaṃ &amp;gurvannamevātitṛṣāṃ karoti/ kṣīṇaṃ vicittaṃ badhiraṃ tṛṣārtaṃ vivarjayennirgatajihvamāśu// </l>
                    <l xml:id="Su.6.48.16">[Su.6.48.16] tṛṣṇābhivṛddhāvudare ca pūrṇe taṃ vāmayenmāgadhikodakena/ &amp;vilobhanaṃ cātra hitaṃ vidheyaṃ syāddāḍimāmrātakamātuluṅgaiḥ// </l>
                    <l xml:id="Su.6.48.17">[Su.6.48.17] tisraḥ prayogairiha sannivāryāḥ śītaiśca samyagrasavīryajātaiḥ/ gaṇḍūṣamamlairvirase ca vaktre kuryācchubhairāmalakasya cūrṇaiḥ// </l>
                    <l xml:id="Su.6.48.18">[Su.6.48.18] suvarṇarūpyādibhiragnitaptairloṣṭaiḥ kṛtaṃ vā sikatādibhirvā&amp;/ jalaṃ sukhoṣṇaṃ śamayettu tṛṣṇāṃ saśarkaraṃ kṣaudrayutaṃ himaṃ vā// </l>
                    <l xml:id="Su.6.48.19">[Su.6.48.19] pañcāṅgikāḥ pañcagaṇā ya uktāsteṣvambu&amp; siddhaṃ prathame gaṇe vā/ pibet sukhoṣṇaṃ manujo&amp;+acireṇa tṛṣo vimucyeta hi vātajāyāḥ// </l>
                    <l xml:id="Su.6.48.20">[Su.6.48.20] pittaghnavargaistu kṛtaḥ kaṣāyaḥ saśarkaraḥ kṣaudrayutaḥ suśītaḥ/ pītastṛṣāṃ pittakṛtāṃ nihanti kṣīraṃ śṛtaṃ vā+apyatha jīvanīyaiḥ// </l>
                    <l xml:id="Su.6.48.21">[Su.6.48.21] bilvāḍhakīkanyakapañcamūlīdarbheṣu&amp; siddhaṃ kaphajāṃ nihanti/ hitaṃ bhavecchardanameva cātra taptena nimbaprasavodakena// </l>
                    <l xml:id="Su.6.48.22">[Su.6.48.22] sarvāsu tṛṣṇāsvathavā+api paittaṃ kuryādvidhiṃ tena&amp; hi tā na santi/ paryāgatodumbarajo rasastu saśarkaratatkvathitodakaṃ vā// </l>
                    <l xml:id="Su.6.48.23">[Su.6.48.23] vargasya siddhasya ca sārivādeḥ pātavyamambhaḥ śiśiraṃ tṛṣārtaiḥ/ kaśeruśṛṅgāṭakapadmamocabisekṣusiddhaṃ&amp; kṣatajāṃ nihanti// </l>
                    <l xml:id="Su.6.48.24">[Su.6.48.24] lājotpalośīrakucandanāni dattvā pravāte niśi vāsayettu/ taduttamaṃ toyamudāragandhi sitāyutaṃ kṣaudrayutaṃ &amp;vadanti// </l>
                    <l xml:id="Su.6.48.25">[Su.6.48.25] drākṣāpragāḍhaṃ ca hitāya vaidyastṛṣṇārditebhyo vitarennarebhyaḥ/ sasārivādau tṛṇapañcamūle tathotpalādau &amp;prathame gaṇe ca// </l>
                    <l xml:id="Su.6.48.26">[Su.6.48.26] kuryāt kaṣāyaṃ ca yatheritena&amp; madhūkapuṣpādiṣu cāpareṣu/ rājādanakṣīrikapītaneṣu ṣaṭ pānakānyatra hitāni ca syuḥ// </l>
                    <l xml:id="Su.6.48.27">[Su.6.48.27] satuṇḍikerāṇyathavā pibettu piṣṭāni kārpāsasamudbhavāni/ kṣatodbhavāṃ rugvinivāraṇena jayedrasānāmasṛjaśca pānaiḥ// </l>
                    <l xml:id="Su.6.48.28">[Su.6.48.28] kṣayotthitāṃ kṣīraghṛtaṃ nihanyānmāṃsodakaṃ vā madhukodakaṃ vā/ āmodbhavāṃ bilvavacāyutaistu jayet kaṣāyairatha &amp;dīpanīyaiḥ// </l>
                    <l xml:id="Su.6.48.29">[Su.6.48.29] āmrātabhallātabalāyutāni pibet kaṣāyāṇyatha dīpanāni/ gurvannajātāṃ vamanairjayecca kṣayādṛte sarvakṛtāṃ ca tṛṣṇām// </l>
                    <l xml:id="Su.6.48.30">[Su.6.48.30] śramodbhavāṃ māṃsaraso nihanti guḍodakaṃ vā+apyathavā+api manthaḥ/ bhaktoparodhāttṛṣito yavāgūmuṣṇāṃ pibenmanthamatho himaṃ ca// </l>
                    <l xml:id="Su.6.48.31">[Su.6.48.31] yā snehapītasya bhavecca tṛṣṇā tatroṣṇamambhaḥ prapibenmanuṣyaḥ/ madyodbhavāmardhajalaṃ nihanti madyaṃ tṛṣāṃ yā+api ca madyapasya// </l>
                    <l xml:id="Su.6.48.32">[Su.6.48.32] &amp;tṛṣṇodbhavāṃ hanti jalaṃ suśītaṃ saśarkaraṃ sekṣurasaṃ tathā+ambhaḥ/ svaiḥ svaiḥ kaṣāyairvamanāni tāsāṃ tathā jvaroktāni ca pācanāni// </l>
                    <l xml:id="Su.6.48.33">[Su.6.48.33] lepāvagāhau pariṣecanāni kuryāttathā śītagṛhāṇi cāpi/ saṃśodhanaṃ kṣīrarasau ghṛtāni sarvāsu lehānmadhurān himāṃśca// iti suśrutasaṃhitāyāmuttaratantrāntargate kāyacikitsātantre (daśamo+adhyāyaḥ, āditaḥ) aṣṭacatvāriṃśo+adhyāyaḥ//48// </l>
                </div>
                <div n="49" type="adhyāyaḥ" xml:id="suśrutasaṃhitā-body-div-6-div-49">
                    <head xml:id="suśrutasaṃhitā-body-div-6-div-49-head">ekonapañcāśattamo+adhyāyaḥ/</head>
                    <l xml:id="Su.6.49.1">[Su.6.49.1] athātaśchardipratiṣedhamadhyāyaṃ vyākhyāsyāmaḥ// </l>
                    <l xml:id="Su.6.49.2">[Su.6.49.2] yathovāca bhagavān dhanvantariḥ// </l>
                    <l xml:id="Su.6.49.3">[Su.6.49.3] atidravairatisnigdhairahṛdyairlavaṇairati/ akāle cātimātraiśca tathā+asātmyaiśca bhojanaiḥ// </l>
                    <l xml:id="Su.6.49.4">[Su.6.49.4] śramāt kṣayāttathodvegādajīrṇāt kṛmidoṣataḥ/ nāryāścāpannasattvāyāstathā+atidrutamaśnataḥ// </l>
                    <l xml:id="Su.6.49.5">[Su.6.49.5] atyantāmaparītasya chardervai saṃbhavo dhruvam/ (bībhatsairhetubhiścānyairdrutamutkleśito balāt&amp;//) </l>
                    <l xml:id="Su.6.49.6">[Su.6.49.6] chādayannānanaṃ vegairardayannaṅgabhañjanaiḥ/ nirucyate chardiriti doṣo &amp;vaktrādviniścaran// </l>
                    <l xml:id="Su.6.49.7">[Su.6.49.7] doṣānudīrayan vṛddhānudāno vyānasaṅgataḥ/ ūrdhvamāgacchati bhṛśaṃ viruddhāhārasevanāt&amp;// </l>
                    <l xml:id="Su.6.49.8">[Su.6.49.8] &amp;praseko hṛdayotkleśo bhaktasyānabhinandanam/ pūrvarūpaṃ mataṃ chardyā yathāsvaṃ ca vibhāvayet// </l>
                    <l xml:id="Su.6.49.9">[Su.6.49.9] &amp;pracchardayet phenilamalpamalpaṃ śūlārdito+abhyarditapārśvapṛṣṭhaḥ/ śrāntaḥ saghoṣaṃ bahuśaḥ kaṣāyaṃ jīrṇe+adhikaṃ sā+anilajā vamistu// </l>
                    <l xml:id="Su.6.49.10">[Su.6.49.10] yo+amlaṃ bhṛśaṃ vā kaṭutiktavaktraḥ pītaṃ saraktaṃ haritaṃ vamedvā/ sadāhacoṣajvaravaktraśoṣo mūrcchānvitaḥ&amp; pittanimittajā sā// </l>
                    <l xml:id="Su.6.49.11">[Su.6.49.11] yo hṛṣṭaromā madhuraṃ prabhūtaṃ śuklaṃ himaṃ sāndrakaphānuviddham/ abhaktaruggauravasādayukto&amp; vamedvamī sā kaphakopajā syāt// </l>
                    <l xml:id="Su.6.49.12">[Su.6.49.12] sarvāṇi rūpāṇi bhavanti yasyāṃ sā sarvadoṣaprabhavā matā tu/ bībhatsajā dauhṛdajā++āmajā ca &amp;sātmyaprakopāt kṛmijā ca &amp;yā hi/ sā pañcamī &amp;tāṃ ca vibhāvayettu doṣocchrayeṇaiva yathoktamādau// </l>
                    <l xml:id="Su.6.49.13">[Su.6.49.13] śūlahṛllāsabahulā&amp; kṛmijā ca viśeṣataḥ/ kṛmihṛdrogatulyena lakṣaṇena ca lakṣitā// </l>
                    <l xml:id="Su.6.49.14">[Su.6.49.14] kṣīṇasyopadravairyuktāṃ sāsṛkpūyāṃ sacandrikām/ chardiṃ prasaktāṃ kuśalo nārabheta cikitsitum// </l>
                    <l xml:id="Su.6.49.15">[Su.6.49.15] āmāśayotkleśabhavā hi sarvāstasmāddhitaṃ laṅghanameva &amp;tāsu// </l>
                    <l xml:id="Su.6.49.16">[Su.6.49.16] vamīṣu bahudoṣāsu chardanaṃ hitamucyate/ virecanaṃ vā kurvīta yathādoṣocchrayaṃ bhiṣak// </l>
                    <l xml:id="Su.6.49.17">[Su.6.49.17] &amp;saṃsargaścānupūrveṇa yathāsvaṃ bheṣajāyutaḥ/ laghūni pariśuṣkāṇi sātmyānyannāni cācaret// </l>
                    <l xml:id="Su.6.49.18">[Su.6.49.18] yathāsvaṃ ca kaṣāyāṇi jvaraghnāni prayojayet/ hanyāt kṣīraghṛtaṃ pītaṃ chardiṃ pavanasaṃbhavām// </l>
                    <l xml:id="Su.6.49.19">[Su.6.49.19] sasaindhavaṃ pibet sarpirvātacchardinivāraṇam/ mudgāmalakayūṣo vā sasarpiṣkaḥ sasaindhavaḥ/ yavāgūṃ madhumiśrāṃ vā pañcamūlīkṛtāṃ pibet// </l>
                    <l xml:id="Su.6.49.20">[Su.6.49.20] pibedvā vyaktasindhūtthaṃ phalāmlaṃ vaiṣkiraṃ rasam/ sukhoṣṇalavaṇaṃ cātra hitaṃ snehavirecanam// </l>
                    <l xml:id="Su.6.49.21">[Su.6.49.21] pittopaśamanīyāni pākyāni&amp; śiśirāṇi ca/ kaṣāyāṇyupayuktāni ghnanti pittakṛtāṃ vamīm// </l>
                    <l xml:id="Su.6.49.22">[Su.6.49.22] śodhanaṃ madhuraiścātra drākṣārasasamāyutaiḥ/ balavatyāṃ praśaṃsanti sarpistailvakameva ca// </l>
                    <l xml:id="Su.6.49.23">[Su.6.49.23] &amp;āragvadhādiniryūhaṃ daśāṅgayogameva vā/ pāyayetātha sakṣaudraṃ kaphajāyāṃ cikitsakaḥ// </l>
                    <l xml:id="Su.6.49.24">[Su.6.49.24] kṛtaṃ guḍūcyā vidhivat kaṣāyaṃ himasaṃjñitam/ tisṛṣvapi bhavet pathyaṃ mākṣikeṇa samanvitam// </l>
                    <l xml:id="Su.6.49.25">[Su.6.49.25] bībhatsajāṃ hṛdyatamairdauhṛdīṃ kāṅkṣitaiḥ phalaiḥ/ laṅghanairvamanaiścāmāṃ &amp;sātmyaiḥ sātmyaprakopajām// </l>
                    <l xml:id="Su.6.49.26">[Su.6.49.26] kṛmihṛdrogavaccāpi kṛmijāṃ sādhayedvamīm/ vitarecca yathādoṣaṃ śastaṃ vidhimanantaram// </l>
                    <l xml:id="Su.6.49.27">[Su.6.49.27] dadhittharasasṃsaktāṃ pippalīṃ mākṣikānvitām/ muhurmuhurnaro līḍhvā chardibhyaḥ pravimucyate(pratimucyate)// </l>
                    <l xml:id="Su.6.49.28">[Su.6.49.28] samākṣikā madhurasā pītā vā taṇḍulāmbunā/ tarpaṇaṃ vā madhuyutaṃ tisṛṇāmapi bheṣajam// </l>
                    <l xml:id="Su.6.49.29">[Su.6.49.29] svayaṅguptāṃ sayaṣṭyāhvāṃ taṇḍulāmbumadhudravām/ pibedyavāgūmathavā siddhāṃ patraiḥ karañjajaiḥ// </l>
                    <l xml:id="Su.6.49.30">[Su.6.49.30] yuktāmlalavaṇāḥ piṣṭāḥ kustumburyo+athavā hitāḥ/ taṇḍulāmbuyutaṃ khādet kapitthaṃ tryūṣaṇena vā// </l>
                    <l xml:id="Su.6.49.31">[Su.6.49.31] sitācandanamadhvāktaṃ lihyādvā makṣikāśakṛt/ pibet payo+agnitaptaṃ ca nirvāpya gṛhagodhikām&amp;// </l>
                    <l xml:id="Su.6.49.32">[Su.6.49.32] sarpiḥkṣaudrayutān vā+api lājaśaktūn pibettathā/ sarpiḥkṣaudrasitopetāṃ māgadhīṃ vā lihettathā// </l>
                    <l xml:id="Su.6.49.33">[Su.6.49.33] dhātrīrase candanaṃ vā ghṛṣṭaṃ mudgadalāmbunā/ kolāmalakamajjānaṃ lihyādvā trisugandhikam// </l>
                    <l xml:id="Su.6.49.34">[Su.6.49.34] sakṣaudrāṃ śālilājānāṃ yavagūṃ vā pibennaraḥ/ ghreyāṇyupahareccāpi manoghrāṇasukhāni ca// </l>
                    <l xml:id="Su.6.49.35">[Su.6.49.35] jāṅgalāni ca māṃsāni śubhāni&amp; pānakāni ca/ bhojanāni vicitrāṇi kuryātsarvāsvatandritaḥ// iti suśrutasṃhitāyāmuttaratantrāntargate kāyacikitsātantre chardipratiṣedho nāma (ekādaśo+adhyāyaḥ, āditaḥ) ekonapañcāśattamo+adhyāyaḥ//49// </l>
                </div>
                <div n="50" type="adhyāyaḥ" xml:id="suśrutasaṃhitā-body-div-6-div-50">
                    <head xml:id="suśrutasaṃhitā-body-div-6-div-50-head">pañcāśattamo+adhyāyaḥ/</head>
                    <l xml:id="Su.6.50.1">[Su.6.50.1] athāto hikkāpratiṣedhaṃ vyākhyāsyāmaḥ// </l>
                    <l xml:id="Su.6.50.2">[Su.6.50.2] yathovāca bhagavān dhanvantariḥ// </l>
                    <l xml:id="Su.6.50.3">[Su.6.50.3] vidāhiguruviṣṭambhirūkṣābhiṣyandibhojanaiḥ/ śītapānāsanasthānarajodhūmānilānalaiḥ// </l>
                    <l xml:id="Su.6.50.4">[Su.6.50.4] vyāyāmakarmabhārādhvavegāghātāpatarpaṇaiḥ/ āmadoṣābhighātastrīkṣayadoṣaprapīḍanaiḥ&amp;// </l>
                    <l xml:id="Su.6.50.5">[Su.6.50.5] viṣamāśanādhyanaśanaistathā samaśanairapi/ hikkā śvāsaśca kāsaśca nṛṇāṃ samupajāyate// </l>
                    <l xml:id="Su.6.50.6">[Su.6.50.6] muhurmuhurvāyurudeti sasvano yakṛtplihāntrāṇi mukhādivākṣipan/ sa ghoṣavānāśu hinastyasūn yatastatastu hikketi bhiṣagbhirucyate// </l>
                    <l xml:id="Su.6.50.7">[Su.6.50.7] annajāṃ yamalāṃ kṣudrāṃ gambhīrāṃ mahatīṃ tathā/ vāyuḥ kaphenānugataḥ pañca hikkāḥ karoti hi// </l>
                    <l xml:id="Su.6.50.8">[Su.6.50.8] mukhaṃ kaṣāyamaratirgauravaṃ kaṇṭhavakṣasoḥ/ pūrvarūpāṇi hikkānāmāṭopo jaṭharasya ca// </l>
                    <l xml:id="Su.6.50.9">[Su.6.50.9] tvaramāṇasya cāhāraṃ bhuñjānasyāthavā ghanam/ vāyurannairavastīrṇaḥ kaṭukairardito bhṛśam&amp;// </l>
                    <l xml:id="Su.6.50.10">[Su.6.50.10] hikkayatyūrdhvago bhūtvā tāṃ vidyādannajāṃ bhiṣak/ cireṇa yamalairvegairyā hikkā saṃpravartate// </l>
                    <l xml:id="Su.6.50.11">[Su.6.50.11] kampayantī śirogrīvaṃ yamalāṃ tāṃ vinirdiśet/ vikṛṣṭakālairyā vegairmandaiḥ samabhivartate// </l>
                    <l xml:id="Su.6.50.12">[Su.6.50.12] kṣudrikā nāma sā hikkā jatrumūlāt pradhāvitā/ nābhipravṛttā yā hikkā ghorā gambhīranādinī// </l>
                    <l xml:id="Su.6.50.13">[Su.6.50.13] śuṣkauṣṭhakaṇṭhajihvāsyaśvāsapārśvarujākarī/ anekopadravayutā gambhīrā nāma sā smṛtā// </l>
                    <l xml:id="Su.6.50.14">[Su.6.50.14] marmāṇyāpīḍayantīva satataṃ yā pravartate/ dehamāyamya vegena ghoṣayatyatitṛṣyataḥ&amp;/ mahāhikketi sā jñeyā sarvagātraprakampinī// </l>
                    <l xml:id="Su.6.50.15">[Su.6.50.15] āyamyate hikkato+aṅgāni yasya dṛṣṭiścordhvaṃ tāmyate yasya gāḍham/ kṣīṇo+annadviṭ &amp;kāsate yaśca hikkī tau dvāvantyau varjayeddhikkamānau// </l>
                    <l xml:id="Su.6.50.16">[Su.6.50.16] prāṇāyāmodvejanatrāsanāni sūcītodaiḥ saṃbhramaścātra śastaḥ/ yaṣṭyāhvaṃ vā mākṣikeṇāvapīḍe pippalyo vā śarkarācūrṇayuktāḥ// </l>
                    <l xml:id="Su.6.50.17">[Su.6.50.17] sarpiḥ koṣṇaṃ kṣīramikṣo raso vā nātikṣīṇe chardanaṃ &amp;śāntihetoḥ/ nārīpayaḥpiṣṭamaśuklacandanaṃ ghṛtaṃ sukhoṣṇaṃ ca sasaindhavaṃ tathā// </l>
                    <l xml:id="Su.6.50.18">[Su.6.50.18] cūrṇīkṛtaṃ saindhavamambhasā+athavā nihanti hikkāṃ ca hitaṃ ca nasyataḥ/ yuñjyāddhūmaṃ śālaniryāsajātaṃ naipālaṃ vā goviṣāṇodbhavaṃ vā// </l>
                    <l xml:id="Su.6.50.19">[Su.6.50.19] sarpiḥsnigdhaiścarmabālaiḥ kṛtaṃ vā hikkāsthāne svedanaṃ cāpi kāryam/ kṣaudropetaṃ gairikaṃ kāñcanāhvaṃ lihyādbhasma grāmyasattvāsthijaṃ vā// </l>
                    <l xml:id="Su.6.50.20">[Su.6.50.20] tadvacchvāvinmeṣagośalyakānāṃ(gośallakānāṃ) romāṇyantardhūmadagdhāni cātra/ madhvājyāktaṃ barhipatraprasūtamevaṃ bhasmaudumbaraṃ tailvakaṃ vā// </l>
                    <l xml:id="Su.6.50.21">[Su.6.50.21] svarjikṣāraṃ bījapūrādrasena kṣaudropetaṃ hanti līḍhvā++āśu hikkām/ sarpiḥsnigdhā ghnanti hikkāṃ yavāgvaḥ koṣṇagrāsāḥ pāyaso vā sukhoṣṇaḥ// </l>
                    <l xml:id="Su.6.50.22">[Su.6.50.22] śuṇṭhītoye sādhitaṃ kṣīramājaṃ tadvat pītaṃ śarkarāsaṃyutaṃ vā/ ātṛptervā sevyamānaṃ nihantyād ghrātaṃ hikkāmāśu mūtraṃ tvajāvyoḥ// </l>
                    <l xml:id="Su.6.50.23">[Su.6.50.23] sapūtikīṭaṃ laśunogragandhāhiṅgvabjamācūrṇya&amp; subhāvitaṃ tat/ kṣaudraṃ sitāṃ vāraṇakeśaraṃ ca pibedrasenekṣumadhūkajena// </l>
                    <l xml:id="Su.6.50.24">[Su.6.50.24] pibet palaṃ vā lavaṇottamasya dvābhyāṃ palābhyāṃ haviṣaḥ samagram/ harītakīṃ koṣṇajalānupānāṃ pibedghṛtaṃ kṣāramadhūpapannam// </l>
                    <l xml:id="Su.6.50.25">[Su.6.50.25] rasaṃ kapitthānmadhupippalībhyāṃ &amp;śuktipramāṇaṃ prapibet sukhāya// </l>
                    <l xml:id="Su.6.50.26">[Su.6.50.26] kṛṣṇāṃ sitāṃ cāmalakaṃ ca līḍhaṃ saśṛṅgaveraṃ madhunā+athavā+api/ kolāsthimajjāñjanalājacūrṇaṃ hikkā nihanyānmadhunā+avalīḍham// </l>
                    <l xml:id="Su.6.50.27">[Su.6.50.27] pāṭalāyāḥ phalaṃ puṣpaṃ gairikaṃ kaṭurohiṇī/ kharjūramadhyaṃ māgadhyaḥ kāśīśaṃ dadhināma ca// </l>
                    <l xml:id="Su.6.50.28">[Su.6.50.28] catvāra ete yogāḥ syuḥ pratipādapradarśitāḥ/ madhudvitīyāḥ kartavyāste hikkāsu vijānatā// </l>
                    <l xml:id="Su.6.50.29">[Su.6.50.29] kapotapārāvatalāvaśaka(lla)śvadaṃṣṭragodhāvṛṣadaṃśajān rasān/ pibet phalāmlānahimān sasaindhavān snigdhāṃstathaivarṣyamṛgadvijodbhavān// </l>
                    <l xml:id="Su.6.50.30">[Su.6.50.30] virecanaṃ pathyatamaṃ sasaindhavaṃ ghṛtaṃ sukhoṣṇaṃ ca sitopalāyutam/ sadāgatāvūrdhvagate+anuvāsanaṃ vadanti kecicca hitāya hikkinām// iti suśrutasaṃhitāyāmuttaratantrāntargate kāyacikitsātantre hikkāpratiṣedho nāma (dvādaśo+adhyāyaḥ, āditaḥ) pañcāśattamo+adhyāyaḥ//50// </l>
                </div>
                <div n="51" type="adhyāyaḥ" xml:id="suśrutasaṃhitā-body-div-6-div-51">
                    <head xml:id="suśrutasaṃhitā-body-div-6-div-51-head">ekapañcāśattamo+adhyāyaḥ/</head>
                    <l xml:id="Su.6.51.1">[Su.6.51.1] athātaḥ śvāsapratiṣedhaṃ vyākhyāsyāmaḥ// </l>
                    <l xml:id="Su.6.51.2">[Su.6.51.2] yathovāca bhagavān dhanvantariḥ// </l>
                    <l xml:id="Su.6.51.3">[Su.6.51.3] yaireva kāraṇairhikkā bahubhiḥ saṃpravartate/ taireva kāraṇaiḥ śvāso ghoro bhavati dehinām// </l>
                    <l xml:id="Su.6.51.4">[Su.6.51.4] vihāya prakṛtiṃ vāyuḥ prāṇo+atha kaphasaṃyutaḥ/ śvāsayatyūrdhvago bhūtvā taṃ śvāsaṃ paricakṣate// </l>
                    <l xml:id="Su.6.51.5">[Su.6.51.5] kṣudrakastamakaśchinno mahānūrdhvaśca pañcadhā/ bhidyate sa mahāvyādhiḥ śvāsa eko viśeṣataḥ// </l>
                    <l xml:id="Su.6.51.6">[Su.6.51.6] prāgrūpaṃ tasya hṛtpīḍā bhaktadveṣo+aratiḥ parā/ ānāhaḥ pārśvayoḥ śūlaṃ vairasyaṃ vadanasya ca// </l>
                    <l xml:id="Su.6.51.7">[Su.6.51.7] kiñcidārabhamāṇasya yasya śvāsaḥ pravartate/ niṣaṇṇasyaiti śāntiṃ ca sa kṣudra iti saṃjñitaḥ// </l>
                    <l xml:id="Su.6.51.8">[Su.6.51.8] tṛṭsvedavamathuprāyaḥ kaṇṭhaghurghurikānvitaḥ/ viśeṣāddurdine tāmyecchvāsaḥ sa tamako mataḥ// </l>
                    <l xml:id="Su.6.51.9">[Su.6.51.9] ghoṣeṇa mahatā++āviṣṭaḥ sakāsaḥ sakapho naraḥ/ yaḥ śvasityabalo+annadviṭ &amp;suptastamakapīḍitaḥ// </l>
                    <l xml:id="Su.6.51.10">[Su.6.51.10] sa śāmyati kaphe hīne svapataśca vidhardhate/ mūrcchājvarābhibhūtasya jñeyaḥ pratamakastu saḥ// </l>
                    <l xml:id="Su.6.51.11">[Su.6.51.11] ādhmāto dahyamānena bastinā sarujaṃ naraḥ/ sarvaprāṇena vicchinnaṃ śvasyācchinnaṃ tamādiśet// </l>
                    <l xml:id="Su.6.51.12">[Su.6.51.12] niḥsaṃjñaḥ pārśvaśūlārtaḥ śuṣkakaṇṭho+atighoṣavān/ saṃrabdhanetrastvāyamya yaḥ śvasyāt sa mahān smṛtaḥ/ </l>
                    <l xml:id="Su.6.51.13">[Su.6.51.13] marmasvāyamyamāneṣu śvasanmūḍho muhuśca yaḥ/ ūrdhvaprekṣī hataravastamūrdhvaśvāsamādiśet// </l>
                    <l xml:id="Su.6.51.14">[Su.6.51.14] kṣudraḥ sādhyatamasteṣāṃ tamakaḥ kṛcchra ucyate/ trayaḥ śvāsā na sidhyanti tamako durbalasya ca// </l>
                    <l xml:id="Su.6.51.15">[Su.6.51.15] snehabastiṃ vinā&amp; kecidūrdhvaṃ cādhaśca śodhanam/ mṛdu rāṇavatāṃ śreṣṭhaṃ śvāsināmādiśanti hi// </l>
                    <l xml:id="Su.6.51.16">[Su.6.51.16] śvāse kāse ca hikkāyāṃ hṛdroge cāpi pūjitam/ ghṛtaṃ purāṇaṃ saṃsiddhamabhayāviḍarāmaṭhaiḥ// </l>
                    <l xml:id="Su.6.51.17">[Su.6.51.17] sauvarcalābhayābilvaiḥ saṃskṛtaṃ&amp; vā+anavaṃ ghṛtam/ pippalyādipratīvāpaṃ siddhaṃ vā prathame gaṇe// </l>
                    <l xml:id="Su.6.51.18">[Su.6.51.18] sapañcalavaṇaṃ sarpiḥ śvāsakāsau vyapohati/ hiṃsrāviḍaṅgapūtīkatriphalāvyoṣacitrakaiḥ// </l>
                    <l xml:id="Su.6.51.19">[Su.6.51.19] dvikṣīraṃ sādhitaṃ sarpiścaturguṇajalāplutam/ kolamātraiḥ pibettaddhi&amp; śvāsakāsau vyapohati// </l>
                    <l xml:id="Su.6.51.20">[Su.6.51.20] arśāṃsyarocakaṃ gulmaṃ śakṛdbhedaṃ kṣayaṃ tathā/ kṛtsne vṛṣakaṣāye vā pacet sarpiścaturguṇe// </l>
                    <l xml:id="Su.6.51.21">[Su.6.51.21] tanmūlakusumāvāpaṃ śītaṃ kṣaudreṇa yojayet/ śṛṅgīmadhūlikābhārgīśuṇṭhītārkṣyasitāmbudaiḥ// </l>
                    <l xml:id="Su.6.51.22">[Su.6.51.22] saharidraiḥ sayaṣṭyāhvaiḥ samairāvāpya yogataḥ/ ghṛtaprasthaṃ paceddhīmān śītatoye caturguṇe// </l>
                    <l xml:id="Su.6.51.23">[Su.6.51.23] śvāsaṃ kāsaṃ tathā hikkāṃ sarpiretanniyacchati/ suvahā kālikā bhargī śukākhyā naiculaṃ phalam// </l>
                    <l xml:id="Su.6.51.24">[Su.6.51.24] kākādanī śṛṅgaveraṃ varṣabhūrbṛhatīdvayam/ kolamātrairghṛtaprasthaṃ pacedebhirjaladvikam// </l>
                    <l xml:id="Su.6.51.25">[Su.6.51.25] kaṭūṣṇaṃ pītametaddhi śvāsāmayavināśanam/ sauvarcalayavakṣārakaṭukāvyoṣacitrakaiḥ// </l>
                    <l xml:id="Su.6.51.26">[Su.6.51.26] &amp;vacābhayāviḍaṅgaiśca sādhitaṃ śvāsaśāntaye/ gopavallyudake siddhaṃ syādanyaddviguṇe ghṛtam// </l>
                    <l xml:id="Su.6.51.27">[Su.6.51.27] pañcaitāni havīṃṣyāhurbhiṣajaḥ śvāsakāsayoḥ/ tālīśatāmalakyugrājīvantīkuṣṭhasaindhavaiḥ// </l>
                    <l xml:id="Su.6.51.28">[Su.6.51.28] bilvapuṣkarabhūtīkasauvarcalakaṇāgnibhiḥ/ pathyātejovatīyuktaiḥ sarpirjalacaturguṇam// </l>
                    <l xml:id="Su.6.51.29">[Su.6.51.29] hiṅgupādayutaṃ siddhaṃ sarvaśvāsaharaṃ param/ vāsāghṛtaṃ ṣaṭpalaṃ vā ghṛtaṃ cātra hitaṃ bhavet// </l>
                    <l xml:id="Su.6.51.30">[Su.6.51.30] tailaṃ daśaguṇe siddhaṃ bhṛṅgarājarase śubhe/ sevyamānaṃ yathānyāyaṃ śvāsakāsau vyapohati// </l>
                    <l xml:id="Su.6.51.31">[Su.6.51.31] phalāmlā viṣkirarasāḥ snigdhāḥ pravyaktasaindhavāḥ/ eṇādīnāṃ śirobhirvā kaulatthā vā susaṃskṛtāḥ// </l>
                    <l xml:id="Su.6.51.32">[Su.6.51.32] hanyuḥ śvāsaṃ ca kāsaṃ ca saṃskṛtāni payāṃsi ca/ timirasya&amp; ca bījāni karkaṭākhyā ca cūrṇitā// </l>
                    <l xml:id="Su.6.51.33">[Su.6.51.33] durālabhā+atha pippalyaḥ kaṭukākhyā harītakī/ śvāvinmayūraromāṇi kolā māgadhikākaṇāḥ// </l>
                    <l xml:id="Su.6.51.34">[Su.6.51.34] bhārgītvak śṛṅgaveraṃ ca śarkarā śallakāṅgajam/ nṛttakauṇḍakabījāni&amp; cūrṇitāni tu kevalam// </l>
                    <l xml:id="Su.6.51.35">[Su.6.51.35] pañca ślokārdhikāstvete lehā ye samyagīritāḥ/ sarpirmadhubhyāṃ te lehyāḥ kāsaśvāsārditairnaraiḥ// </l>
                    <l xml:id="Su.6.51.36">[Su.6.51.36] saptacchadasya puṣpāṇi pippalīścāpi mastunā/ pibet saṃcūrṇya madhunā dhānāścāpyatha bhakṣayet// </l>
                    <l xml:id="Su.6.51.37">[Su.6.51.37] arkāṅkurairbhāvitānāṃ yavānāṃ sādhvanekaśaḥ/ tarpaṇaṃ vā pibedeṣāṃ sakṣaudraṃ śvāsapīḍitaḥ// </l>
                    <l xml:id="Su.6.51.38">[Su.6.51.38] śirīṣakadalīkundapuṣpaṃ māgadhikāyutam/ taṇḍulāmbuyutaṃ pītvā jayecchvāsānaśeṣataḥ// </l>
                    <l xml:id="Su.6.51.39">[Su.6.51.39] kolamajjāṃ tālamūlamṛṣyacarmamasīmapi/ lihyāt kṣaudreṇa bhārgīṃ vā sarpirmadhusamāyutām// </l>
                    <l xml:id="Su.6.51.40">[Su.6.51.40] nīcaiḥkadambabījaṃ vā sakṣaudraṃ taṇḍulāmbunā/ drākṣāṃ harītakīṃ kṛṣṇāṃ karkaṭākhyāṃ durālabhām// </l>
                    <l xml:id="Su.6.51.41">[Su.6.51.41] sarpirmadhubhyāṃ vilihan hanti śvāsān sudāruṇān/ haridrāṃ maricaṃ drākṣāṃ guḍaṃ rāsnāṃ kaṇāṃ śaṭīm// </l>
                    <l xml:id="Su.6.51.42">[Su.6.51.42] &amp;lihyāttailena tulyāni śvāsārto hitabhojanaḥ/ gavāṃ purīṣasvarasaṃ madhusarpiḥkaṇāyutam&amp;// </l>
                    <l xml:id="Su.6.51.43">[Su.6.51.43] lihyācchvāsseṣu kāseṣu vājināṃ vā śakṛdrasam/ pāṇḍurogeṣu śotheṣu ye yogāḥ saṃprakīrtitāḥ// </l>
                    <l xml:id="Su.6.51.44">[Su.6.51.44] śvāsakāsāpahāste+api kāsaghnā ye ca kīrtitāḥ/ bhārgītvak tryūṣaṇaṃ tailaṃ haridrāṃ kaṭurohiṇīm// </l>
                    <l xml:id="Su.6.51.45">[Su.6.51.45] pippalīṃ maricaṃ caṇḍāṃ gośakṛdrasameva ca/ talakoṭasya bījeṣu pacedutkārikāṃ śubhām// </l>
                    <l xml:id="Su.6.51.46">[Su.6.51.46] sevyamānā nihantyeṣā śvāsānāśu sudustarān/ purāṇasarpiḥ pippalyaḥ kaulatthā jāṅgalā rasāḥ// </l>
                    <l xml:id="Su.6.51.47">[Su.6.51.47] surā sauvīrakaṃ hiṅgu mātuluṅgaraso madhu/ drākṣāmalakabilvāni śastāni śvāsihikkinām// </l>
                    <l xml:id="Su.6.51.48">[Su.6.51.48] śvāsahikkāparigataṃ snigdhaiḥ svedairupācaret/ &amp;āktaṃ lavaṇatailābhyāṃ tairasya grathitaḥ kaphaḥ// </l>
                    <l xml:id="Su.6.51.49">[Su.6.51.49] khastho vilayanaṃ yāti mārutaśca praśāmyati/ &amp;svinnaṃ jñātvā tataścaiva bhojayitvā rasaudanam// </l>
                    <l xml:id="Su.6.51.50">[Su.6.51.50] vātaśleṣmavibandhe vā bhiṣag dhūmaṃ prayojayet/ manaḥśilādevadāruharidrācchadanāmiṣaiḥ// </l>
                    <l xml:id="Su.6.51.51">[Su.6.51.51] lākṣorubūkamūlaiśca kṛtvā vartīrvidhānataḥ/ &amp;sarpiryavamadhūcchiṣṭaśālaniryāsajaṃ tathā// </l>
                    <l xml:id="Su.6.51.52">[Su.6.51.52] śṛṅgabālakhurasnāyutvak samastaṃ gavāmapi/ turuṣkaśallakīnāṃ ca gugguloḥ padmakasya ca// </l>
                    <l xml:id="Su.6.51.53">[Su.6.51.53] ete sarve sasarpiṣkā dhūmāḥ kāryā vijānatā/ balīyasi kaphagraste vamanaṃ savirecanam// </l>
                    <l xml:id="Su.6.51.54">[Su.6.51.54] durbale caiva rūkṣe ca tarpaṇaṃ hitamucyate/ jāṅgalorabhrajairmāṃsairānūpairvā susaṃskṛtaiḥ// </l>
                    <l xml:id="Su.6.51.55">[Su.6.51.55] nidigdhikāṃ cāmalakapramāṇāṃ hiṅgvardhayuktāṃ madhunā suyuktām/ lihannaraḥ śvāsanipīḍito hi śvāsaṃ jayatyeva balāttryaheṇa// </l>
                    <l xml:id="Su.6.51.56">[Su.6.51.56] yathā+agniriddhaḥ &amp;pavanānuviddho vajraṃ yathā vā surarājamuktam/ rogāstathaite khalu durnivārāḥ śvāsaśca kāsaśca vilambikā ca// iti suśrutasaṃhitāyāmuttaratantrāntargate kāyacikitsātantre hikkāśvāsapratiṣedho nāma (tryodaśo+adhyāyaḥ, āditaḥ) ekapañcāśattamo+adhyāyaḥ//51// </l>
                </div>
                <div n="52" type="adhyāyaḥ" xml:id="suśrutasaṃhitā-body-div-6-div-52">
                    <head xml:id="suśrutasaṃhitā-body-div-6-div-52-head">dvipañcāśattamo+adhyāyaḥ/</head>
                    <l xml:id="Su.6.52.1">[Su.6.52.1] athātaḥ kāsapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.52.2">[Su.6.52.2] yathovāca bhagavān dhanvantariḥ// </l>
                    <l xml:id="Su.6.52.3">[Su.6.52.3] uktā ye hetavo nṝṇāṃ rogayoḥ śvāsahikkayoḥ/ kāsasyāpi ca vijñeyāsta evotpattihetavaḥ// </l>
                    <l xml:id="Su.6.52.4">[Su.6.52.4] dhūmopaghātādrajasastathaiva vyāyāmarūkṣānnaniṣevaṇācca/ vimārgagatvādapi bhojanasya vegāvarodhāt kṣavathostathaiva// </l>
                    <l xml:id="Su.6.52.5">[Su.6.52.5] prāṇo hyudānānugataḥ praduṣṭaḥ saṃbhinnakāṃsyasvanatulyaghoṣaḥ/ nireti vaktrāt sahasā sadoṣaḥ kāsaḥ sa vidvadbhirudāhṛtastu// </l>
                    <l xml:id="Su.6.52.6">[Su.6.52.6] sa vātapittaprabhavaḥ kaphācca kṣatāttathā+anyaḥ kṣayajo+aparaśca/ pañcaprakāraḥ kathito bhiṣagbhirvivardhito yakṣmavikārakṛt syāt// </l>
                    <l xml:id="Su.6.52.7">[Su.6.52.7] bhaviṣyatastasya tu kaṇṭhakaṇḍūrbhojyoparodho galatālulepaḥ/ &amp;svaśabdavaiṣamyamarocako+agnisādaśca liṅgāni bhavantyamūni// </l>
                    <l xml:id="Su.6.52.8">[Su.6.52.8] hṛcchaṅkhamūrdhodarapārśvaśūlī kṣāmānanaḥ kṣīṇabalasvaraujāḥ/ &amp;prasaktamantaḥkaphamīraṇena kāsettu śuṣkaṃ svarabhedayuktaḥ// </l>
                    <l xml:id="Su.6.52.9">[Su.6.52.9] urovidāhajvaravaktraśoṣairabhyarditastiktamukhastṛṣārtaḥ/ pittena pītāni vamet kaṭūni kāset sa pāṇḍuḥ paridahyamānaḥ// </l>
                    <l xml:id="Su.6.52.10">[Su.6.52.10] pralipyamānena(vilipyamānena) mukhena sīdan śirorujārtaḥ kaphapūrṇadehaḥ/ abhaktaruggauravasādayuktaḥ &amp;kāseta nā sāndrakaphaṃ kaphena// </l>
                    <l xml:id="Su.6.52.11">[Su.6.52.11] vakṣo+atimātraṃ vihataṃ tu yasya vyāyāmabhārādhyayanābhighātaiḥ/ viśliṣṭavakṣāḥ sa naraḥ saraktaṃ ṣṭhīvatyabhīkṣṇaṃ kṣatajaṃ&amp; tamūhuḥ// </l>
                    <l xml:id="Su.6.52.12">[Su.6.52.12] sa gātraśūlajvaradāhamohān prāṇakṣayaṃ copalabheta kāsī/ śuṣyan viniṣṭhīvati durbalastu prakṣīṇamāṃso rudhiraṃ sapūyam// </l>
                    <l xml:id="Su.6.52.13">[Su.6.52.13] &amp;sasarvaliṅgaṃ bhṛśaduścikitsyaṃ cikitsitajñāḥ kṣayajaṃ &amp;vadanti/ vṛddhatvamāsādya &amp;bhavettu yo vai yāpyaṃ tamāhurbhiṣajastu kāsam// </l>
                    <l xml:id="Su.6.52.14">[Su.6.52.14] śṛṅgīvacākaṭphalakattṛṇābdadhānyābhayābhārgyamarāhvaviśvam/ uṣṇāmbunā hiṅguyutaṃ tu pītvā baddhāsyamapyāśu jahāti kāsam// </l>
                    <l xml:id="Su.6.52.15">[Su.6.52.15] phalatrikavyoṣaviḍaṅgaśṛṅgīrāsnāvacāpadmakadevakāṣṭhaiḥ&amp;/ lehaḥ samaiḥ kṣaudrasitāghṛtāktaḥ kāsaṃ nihanyādacirādudīrṇam// </l>
                    <l xml:id="Su.6.52.16">[Su.6.52.16] pathyāṃ sitāmāmalakāni lājāṃ samāgadhīṃ cāpi vicūrṇya śuṇṭhīm/ sarpirmadhubhyāṃ vilihīta kāsī sasaindhavāṃ voṣṇajalena kṛṣṇām// </l>
                    <l xml:id="Su.6.52.17">[Su.6.52.17] khādedguḍaṃ nāgarapippalībhyāṃ drākṣāṃ ca sarpirmadhunā+avalihyāt/ drākṣāṃ sitāṃ māgadhikāṃ ca tulyāṃ saśṛṅgaveraṃ madhukaṃ tugāṃ ca// </l>
                    <l xml:id="Su.6.52.18">[Su.6.52.18] lihyādghṛtakṣaudrayutāṃ samāṃśāṃ sitopalāṃ vā maricāṃśayuktām/ dhātrīkaṇāviśvasitopalāśca saṃcūrṇya maṇḍena pibecca dadhnaḥ// </l>
                    <l xml:id="Su.6.52.19">[Su.6.52.19] hareṇukāṃ māgadhikāṃ ca &amp;tulyāṃ dadhnā pibet kāsagadābhibhūtaḥ/ ubhe haridre suradāruśuṇṭhīṃ gāyatrisāraṃ ca pibet samāṃśam// </l>
                    <l xml:id="Su.6.52.20">[Su.6.52.20] bastasya mūtreṇa sukhāmbunā vā dantīṃ dravantīṃ ca satilvakākhyām&amp;/ bhṛṣṭāni sarpīṃṣyatha bādarāṇi khādet palāśāni sasaindhavāni// </l>
                    <l xml:id="Su.6.52.21">[Su.6.52.21] kolapramāṇaṃ prapibeddhi hiṅgu sauvīrakeṇāmlarasena vā+api/ kṣaudreṇa lihyānmaricāni vā+api bhārgīvacāhiṅgukṛtā ca vartiḥ// </l>
                    <l xml:id="Su.6.52.22">[Su.6.52.22] dhūme praśastā ghṛtasaṃprayuktā veṇutvagelālavaṇaiḥ kṛtā vā/ musteṅgudītvaṅmadhukāhvamāṃsīmanaḥśilālaiśchagalāmbupiṣṭaiḥ// </l>
                    <l xml:id="Su.6.52.23">[Su.6.52.23] vidhāya vartīśca payo+anupānaṃ dhūmaṃ pibedvātabalāsakāsī/ pibecca sīdhuṃ maricānvitaṃ vā tenāśu kāsaṃ jayati prasahya// </l>
                    <l xml:id="Su.6.52.24">[Su.6.52.24] drākṣāmbumañjiṣṭhapurāhvayābhiḥ kṣīraṃ &amp;śṛtaṃ mākṣikasaṃprayuktam/ nidigdhikānāgarapippalībhiḥ khādecca mudgānmadhunā susiddhān// </l>
                    <l xml:id="Su.6.52.25">[Su.6.52.25] utkārikāṃ sarpiṣi nāgarāḍhyāṃ paktvā samūlaistruṭikolapatraiḥ/ ebhirniṣeveta kṛtāṃ ca peyāṃ tanvīṃ suśītāṃ madhunā vimiśrām// </l>
                    <l xml:id="Su.6.52.26">[Su.6.52.26] yat plīhni sarpirvihitaṃ ṣaḍaṅgaṃ tadvātakāsaṃ jayati prasahya/ vidārigandhādikṛtaṃ ghṛtaṃ vā rasena vā vāsakajena pakvam// </l>
                    <l xml:id="Su.6.52.27">[Su.6.52.27] virecanaṃ snaihikamatra coktamāsthāpanaṃ cāpyanuvāsanaṃ ca/ dhūmaṃ pibet snaihikamapramattaḥ pibet sukhoṣṇaṃ ghṛtameva cātra// </l>
                    <l xml:id="Su.6.52.28">[Su.6.52.28] hitā yavāgvaśca raseṣu siddhāḥ payāṃsi lehāḥ saghṛtāstathaiva/ pracchardanaṃ kāyaśirovirekāstathaiva dhūmāḥ kavalagrahāśca// </l>
                    <l xml:id="Su.6.52.29">[Su.6.52.29] uṣṇāśca lehāḥ kaṭukā nihanyuḥ kaphaṃ viśeṣeṇa viśoṣaṇaṃ ca/ kaṭutrikaṃ cāpi vadanti pathyaṃ ghṛtaṃ kṛmighnasvarase vipakvam// </l>
                    <l xml:id="Su.6.52.30">[Su.6.52.30] nirguṇḍipatrasvarase ca pakvaṃ sarpiḥ kaphotthaṃ vinihanti kāsam/ pāṭhāviḍavyoṣaviḍaṅgasindhutrikaṇṭarāsnāhutabhugbalābhiḥ// </l>
                    <l xml:id="Su.6.52.31">[Su.6.52.31] śṛṅgīvacāmbhodharadevadārudurālabhābhārgyabhayaśaṭībhiḥ/ samyagvipakvaṃ dviguṇena sarpirnidigdhikāyāḥ svarasena caitat// </l>
                    <l xml:id="Su.6.52.32">[Su.6.52.32] śvāsāgnisādasvarabhedabhinnānnihantyudīrṇānapi&amp; pañca kāsān/ vidārigandhotpalasārivādīn niṣkvāthya &amp;vargaṃ madhuraṃ ca kṛtsnam// </l>
                    <l xml:id="Su.6.52.33">[Su.6.52.33] ghṛtaṃ pacedikṣurasāmbudugdhaiḥ kākolivarge ca saśarkaraṃ tat/ prātaḥ pibet pittakṛte ca kāse ratiprasūte kṣataje ca kāse// </l>
                    <l xml:id="Su.6.52.34">[Su.6.52.34] kharjūrabhārgīmagadhāpriyālamadhūlikailāmalakaiḥ samāṃśaiḥ/ cūrṇaṃ sitākṣaudraghṛtaprāgāḍhaṃ trīn hanti kāsānupayujyamānam// </l>
                    <l xml:id="Su.6.52.35">[Su.6.52.35] raktāharidrāñjanavahnipāṭhāmūrvopakulyā vilihet samāṃśāḥ/ kṣaudreṇa kāse kṣataje kṣayotthe pibedghṛtaṃ cekṣurase vipakvam// </l>
                    <l xml:id="Su.6.52.36">[Su.6.52.36] cūrṇaṃ pibedāmalakasya vā+api kṣīreṇa pakvaṃ saghṛtaṃ hitāśī/ cūrṇāni godhūmayavodbhavāni kākolivargaśca kṛtaḥ susūkṣmaḥ// </l>
                    <l xml:id="Su.6.52.37">[Su.6.52.37] kāseṣu peyastriṣu kāsavadbhiḥ kṣīreṇa sakṣaudraghṛtena vā+api/ guḍodakaṃ vā kvathitaṃ pibeddhi kṣaudreṇa śītaṃ maricopadaṃśam// </l>
                    <l xml:id="Su.6.52.38">[Su.6.52.38] prasthatrayeṇāmalakīrasasya śuddhasya dattvā+ardhatulāṃ guḍasya/ cūrṇīkṛtairgranthikacavyajīravyoṣebhakṛṣṇāhapuṣājamodaiḥ// </l>
                    <l xml:id="Su.6.52.39">[Su.6.52.39] viḍaṅgasindhutriphalāyavānīpāṭhāgnidhānyaiśca picupramāṇaiḥ/ dattvā trivṛccūrṇapalāni cāṣṭāvaṣṭau ca tailasya pacedyathāvat// </l>
                    <l xml:id="Su.6.52.40">[Su.6.52.40] taṃ bhakṣayedakṣaphalapramāṇaṃ yatheṣṭaceṣṭastrisugandhiyuktam/ anena sarve grahaṇīvikārāḥ saśvāsakāsasvarabhedaśothāḥ// </l>
                    <l xml:id="Su.6.52.41">[Su.6.52.41] śāmyanti cāyaṃ ciramantaragnerhatasya puṃstvasya ca vṛddhihetuḥ/ strīṇāṃ ca vandhyāmayanāśanaḥ syāt kalyāṇako nāma guḍaḥ pratītaḥ// </l>
                    <l xml:id="Su.6.52.42">[Su.6.52.42] dvipañcamūlebhakaṇātmaguptābhārgīśaṭīpuṣkaramūlaviśvān/ pāṭhāmṛtāgranthikaśaṅkhapuṣpīrāsnāgnyapāmārgabalāyavāsān// </l>
                    <l xml:id="Su.6.52.43">[Su.6.52.43] dvipālikān &amp;nyasya yavāḍhakaṃ ca harītakīnāṃ ca śataṃ gurūṇām/ droṇe jalasyāḍhakasaṃyute ca kvāthe kṛte pūtacaturthabhāge// </l>
                    <l xml:id="Su.6.52.44">[Su.6.52.44] pacettulāṃ śuddhaguḍasya dattvā pṛthak ca tailāt kuḍavaṃ ghṛtācca/ cūrṇaṃ ca tāvanmagadhodbhavāyā deyaṃ ca tasminmadhu siddhaśīte// </l>
                    <l xml:id="Su.6.52.45">[Su.6.52.45] rasāyanāt karṣamato vilihyāddve cābhaye nityamathāśu hanyāt/ tadrājayakṣmagrahaṇīpradoṣaśophāgnimāndyasvarabhedakāsān// </l>
                    <l xml:id="Su.6.52.46">[Su.6.52.46] pāṇḍvāmayaśvāsaśirovikārān hṛdrogahikkāviṣamajvarāṃśca/ medhābalotsāhamatipradaṃ ca cakāra caitadbhagavānagastyaḥ// </l>
                    <l xml:id="Su.6.52.47">[Su.6.52.47] kulīraśuktīcaṭakaiṇalāvānniṣkvāthya vargaṃ madhuraṃ ca kṛtsnam/ pacedghṛtaṃ tattu niṣevyamāṇaṃ hanyāt kṣatotthaṃ kṣayajaṃ ca kāsam// śatāvarīnāgabalāvipakvaṃ ghṛtaṃ vidheyaṃ ca hitāya kāsinām/ iti suśrutasaṃhitāyāmuttaratantrāntargate kāyacikitsātantre kāsapratiṣedho nāma (caturdaśo+adhyāyaḥ, āditaḥ) dvipañcāśattamo+adhyāyaḥ//52// </l>
                </div>
                <div n="53" type="adhyāyaḥ" xml:id="suśrutasaṃhitā-body-div-6-div-53">
                    <head xml:id="suśrutasaṃhitā-body-div-6-div-53-head">tripañcāśattamo+adhyāyaḥ/</head>
                    <l xml:id="Su.6.53.1">[Su.6.53.1] athātaḥ svarabhedapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.53.2">[Su.6.53.2] yathovāca bhagavān dhanvantariḥ// </l>
                    <l xml:id="Su.6.53.3">[Su.6.53.3] atyuccabhāṣaṇaviṣādhyayanātigītaśītādibhiḥ&amp; prakupitāḥ pavanādayastu/ srotaḥsu te svaravaheṣu gatāḥ pratiṣṭhāṃ hanyuḥ svaraṃ bhavati cāpi hi ṣaḍvidhaḥ saḥ// </l>
                    <l xml:id="Su.6.53.4">[Su.6.53.4] vātena kṛṣṇanayanānanamūtravarcā bhinnaṃ śanairvadati gadgadavat svaraṃ ca/ pittena pītavadanākṣipurīṣamūtro brūyādgalena &amp;paridāhasamanvitena// </l>
                    <l xml:id="Su.6.53.5">[Su.6.53.5] kṛcchrāt kaphena satataṃ kapharuddhakaṇṭho mandaṃ śanairvadati cāpi divā viśeṣaḥ&amp;/ sarvātmake bhavati sarvavikārasaṃpadavyaktatā ca vacasastamasādhyamāhuḥ// </l>
                    <l xml:id="Su.6.53.6">[Su.6.53.6] dhūpyeta vāk kṣayakṛte kṣayamāpnuyācca vāgeṣa cāpi(vāpi) hatavāk parivarjanīyaḥ/ &amp;antargalaṃ svaramalakṣyapadaṃ cireṇa &amp;medaścayādvadati digdhagalauṣṭhatāluḥ// </l>
                    <l xml:id="Su.6.53.7">[Su.6.53.7] kṣīṇasya vṛddhasya kṛśasya cāpi cirotthito yaśca sahopajātaḥ/ medasvinaḥ sarvasamudbhavaśca svarāmayo yo na sa siddhimeti// </l>
                    <l xml:id="Su.6.53.8">[Su.6.53.8] snigdhān svarāturanarānapakṛṣṭadoṣān nyāyena &amp;tān vamanarecanabastibhiśca/ nasyāvapīḍamukhadhāvanadhūmalehaiḥ saṃpādayecca vividhaiḥ kavalagrahaiśca// </l>
                    <l xml:id="Su.6.53.9">[Su.6.53.9] yaḥ śvāsakāsavidhirādita eva coktastaṃ cāpyaśeṣamavatārayituṃ yateta/ vaiśeṣikaṃ ca vidhimūrdhvamato vadāmi taṃ vai svarāturahitaṃ nikhilaṃ nibodha// </l>
                    <l xml:id="Su.6.53.10">[Su.6.53.10] svaropaghāte+anilaje bhuktopari ghṛtaṃ pibet/ kāsamardakavātārkamārkavasvarase śṛtam// </l>
                    <l xml:id="Su.6.53.11">[Su.6.53.11] pītaṃ ghṛtaṃ hantyanilaṃ siddhamārtagale rase/ yavakṣārājamodābhyāṃ citrakāmalakeṣu vā// </l>
                    <l xml:id="Su.6.53.12">[Su.6.53.12] devadārvagnikābhyāṃ vā siddhāmājaṃ samākṣikam/ sukhodakānupāno vā sasarpiṣko guḍaudanaḥ// </l>
                    <l xml:id="Su.6.53.13">[Su.6.53.13] kṣīrānupānaṃ pitte tu pibet sarpiratandritaḥ/ aśnīyācca sasarpiṣkaṃ yaṣṭīmadhukapāyasam// </l>
                    <l xml:id="Su.6.53.14">[Su.6.53.14] lihyānmadhurakāṇāṃ vā cūrṇaṃ madhughṛtāplutam/ śatāvarīcūrṇayogaṃ balācūrṇamathāpi vā// </l>
                    <l xml:id="Su.6.53.15">[Su.6.53.15] pibet kaṭūni mūtreṇa kaphaje svarasaṃkṣaye/ lihyādvā madhutailābhyāṃ bhuktvā khādet kaṭūni vā// </l>
                    <l xml:id="Su.6.53.16">[Su.6.53.16] svaropaghāte medoje kaphavadvidhiriṣyate/ sarvaje kṣayaje cāpi pratyākhyāyācaret kriyām// </l>
                    <l xml:id="Su.6.53.17">[Su.6.53.17] śarkarāmadhumiśrāṇi śṛtāni madhuraiḥ saha/ pibet payāṃsi yasyoccairvadato+abhihataḥ svaraḥ// iti suśrutasaṃhitāyāmuttaratantrāntargate kāyacikitsātantre chardipratiṣedho nāma (pañcadaśo+adhyāyaḥ, āditaḥ) tripañcāśattamo+adhyāyaḥ//53// </l>
                </div>
                <div n="54" type="adhyāyaḥ" xml:id="suśrutasaṃhitā-body-div-6-div-54">
                    <head xml:id="suśrutasaṃhitā-body-div-6-div-54-head">catuḥpañcāśattamo+adhyāyaḥ/</head>
                    <l xml:id="Su.6.54.1">[Su.6.54.1] athātaḥ kṛmirogapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.54.2">[Su.6.54.2] yathovāca bhagavān dhanvantariḥ// </l>
                    <l xml:id="Su.6.54.3">[Su.6.54.3] ajīrṇādhyaśanāsātmyaviruddhamalināśanaiḥ/ avyāyāmadivāsvapnagurvatisnigdhaśītalaiḥ// </l>
                    <l xml:id="Su.6.54.4">[Su.6.54.4] māṣapiṣṭānnavidalabisaśālūkaserukaiḥ/ parṇaśākasurāśuktadadhikṣīraguḍekṣubhiḥ// </l>
                    <l xml:id="Su.6.54.5">[Su.6.54.5] palalānūpapiśitapiṇyākapṛthukādibhiḥ/ svādvamladravapānaiśca śleṣmā pittaṃ ca kupyati// </l>
                    <l xml:id="Su.6.54.6">[Su.6.54.6] kṛmīn bahuvidhākārān karoti vividhāśrayān/ āmapakvāśaye teṣāṃ kaphaviḍjanmanāṃ punaḥ/ dhamanyāṃ raktajānāṃ ca prasavaḥ prāyaśaḥ smṛtaḥ// </l>
                    <l xml:id="Su.6.54.7">[Su.6.54.7] viṃśateḥ kṛmijātīnāṃ trividhaḥ saṃbhavaḥ smṛtaḥ/ purīṣakapharaktāni tāsāṃ vakṣyāmi vistaram// </l>
                    <l xml:id="Su.6.54.8">[Su.6.54.8] ajavā vijavāḥ&amp; kipyāścipyā gaṇḍūpadāstathā/ cūravo dvimukhāścaiva jñeyāḥ sapta purīṣajāḥ// </l>
                    <l xml:id="Su.6.54.9">[Su.6.54.9] śvetāḥ sūkṣmāstudantyete gudaṃ pratisaranti ca/ teṣāmevāpare pucchaiḥ pṛthavaśca bhavanti hi// </l>
                    <l xml:id="Su.6.54.10">[Su.6.54.10] śūlāgnimāndyapāṇḍutvaviṣṭambhabalasaṃkṣayāḥ/ prasekārucihṛdrogaviḍbhedāstu purīṣajaiḥ// </l>
                    <l xml:id="Su.6.54.11">[Su.6.54.11] raktā gaṇḍūpadā dīrghā gudakaṇḍūnipātinaḥ/ śūlāṭopaśakṛdbhedapaktināśakarāśca te// </l>
                    <l xml:id="Su.6.54.12">[Su.6.54.12] darbhapuṣpā mahāpuṣpāḥ pralūnāścipiṭāstathā/ pipīlikā dāruṇāśca kaphakopasamudbhavāḥ// </l>
                    <l xml:id="Su.6.54.13">[Su.6.54.13] romaśā romamūrdhānaḥ sapucchāḥ śyāvamaṇḍalāḥ/ rūḍhadhānyāṅkurākārāḥ śuklāste tanavastathā// </l>
                    <l xml:id="Su.6.54.14">[Su.6.54.14] majjādā netraleḍhārastāluśrotrabhujastathā/ śirohṛdrogavamathupratiśyāyakarāśca te// </l>
                    <l xml:id="Su.6.54.15">[Su.6.54.15] keśaromanakhādāśca dantādāḥ kikkiśāstathā/ kuṣṭhajāḥ saparīsarpā jñeyāḥ śoṇitasaṃbhavāḥ// </l>
                    <l xml:id="Su.6.54.16">[Su.6.54.16] te saraktāśca kṛṣṇāśca snigdhāśca pṛthavastathā/ raktādhiṣṭhānajān prāyo vikārān janayanti te// </l>
                    <l xml:id="Su.6.54.17">[Su.6.54.17] māṣapiṣṭānnavidalaparṇaśākaiḥ purīṣajāḥ/ māṃsamāṣaguḍakṣīradadhitailaiḥ kaphodbhavāḥ// </l>
                    <l xml:id="Su.6.54.18">[Su.6.54.18] viruddhājīrṇaśākādyaiḥ śoṇitotthā bhavanti hi/ jvaro vivarṇatā śūlaṃ hṛdrogaḥ sadanaṃ bhramaḥ// </l>
                    <l xml:id="Su.6.54.19">[Su.6.54.19] bhaktadveṣo+atisāraśca saṃjātakṛmilakṣaṇam/ dṛśyāstrayodaśādyāstu kṛmīṇāṃ parikīrtitāḥ// </l>
                    <l xml:id="Su.6.54.20">[Su.6.54.20] keśādādyāstvadṛśyāste dvāvādyau parivarjayet/ eṣāmanyatamaṃ jñātvā jighāṃsuḥ snigdhamāturam// </l>
                    <l xml:id="Su.6.54.21">[Su.6.54.21] surasādivipakvena sarpiṣā vāntamāditaḥ/ virecayettīkṣṇatarairyogairāsthāpayecca tam// </l>
                    <l xml:id="Su.6.54.22">[Su.6.54.22] yavakolakulatthānāṃ surasādergaṇasya ca/ viḍaṅgasnehayuktena kvāthena lavaṇena ca// </l>
                    <l xml:id="Su.6.54.23">[Su.6.54.23] pratyāgate nirūhe tu naraṃ snātaṃ sukhāmbunā/ yuñjyāt kṛmighnairaśanaistataḥ śīghraṃ bhiṣagvaraḥ// </l>
                    <l xml:id="Su.6.54.24">[Su.6.54.24] snehenoktena cainaṃ tu yojayet snehabastinā/ tataḥ śirīṣakiṇihīrasaṃ kṣaudrayutaṃ pibet// </l>
                    <l xml:id="Su.6.54.25">[Su.6.54.25] kevūkasvarasaṃ vā+api pūrvavattīkṣṇabhojanaḥ/ palāśabījasvarasaṃ kalkaṃ vā taṇḍulāmbunā// </l>
                    <l xml:id="Su.6.54.26">[Su.6.54.26] pāribhadrakapatrāṇāṃ kṣaudreṇa svarasaṃ pibet/ pattūrasvarasaṃ vā+api pibedvā surasādijam// </l>
                    <l xml:id="Su.6.54.27">[Su.6.54.27] lihyādaśvaśakṛccūrṇaṃ vaiḍaṅgaṃ vā samākṣikam/ patrairmūṣikaparṇyā vā supiṣṭaiḥ piṣṭamiśritaiḥ// </l>
                    <l xml:id="Su.6.54.28">[Su.6.54.28] khādet pūpalikāḥ pakvā dhānyāmlaṃ ca pibedanu/ surasādigaṇe pakvaṃ tailaṃ vā pānamiṣyate// </l>
                    <l xml:id="Su.6.54.29">[Su.6.54.29] viḍaṅgacūrṇayuktairvā piṣṭairbhakṣyāṃstu kārayet&amp;/ tatkaṣāyaprapītānāṃ tilānāṃ snehameva vā// </l>
                    <l xml:id="Su.6.54.30">[Su.6.54.30] śvāvidhaḥ śakṛtaścūrṇaṃ saptakṛtvaḥ subhāvitam/ viḍaṅgānāṃ kaṣāyeṇa traiphalena tathaiva ca// </l>
                    <l xml:id="Su.6.54.31">[Su.6.54.31] kṣaudreṇa līḍhvā+anupibedrasamāmalakodbhavam/ akṣābhayārasaṃ vā+api vidhireṣo+ayasāmapi// </l>
                    <l xml:id="Su.6.54.32">[Su.6.54.32] pūtīkasvarasaṃ vā+api pibedvā madhunā saha/ pibedvā pippalīmūlamajāmūtreṇa saṃyutam// </l>
                    <l xml:id="Su.6.54.33">[Su.6.54.33] saptarātraṃ pibedghṛṣṭaṃ trapu vā dadhimastunā/ purīṣajān kaphotthāṃśca hanyādevaṃ kṛmīn bhiṣak// </l>
                    <l xml:id="Su.6.54.34">[Su.6.54.34] śirohṛdghrāṇakarṇākṣisaṃśritāṃśca pṛthagvidhān/ viśeṣeṇāñjanairnasyairavapīḍaiśca sādhayet// </l>
                    <l xml:id="Su.6.54.35">[Su.6.54.35] śakṛdrasaṃ turaṅgasya suśuṣkaṃ bhāvayedati/ niṣkvāthena viḍaṅgānāṃ cūrṇaṃ pradhamanaṃ tu tat// </l>
                    <l xml:id="Su.6.54.36">[Su.6.54.36] ayaścūrṇānyanenaiva vidhinā yojayedbhiṣak/ sakāṃsyanīlaṃ tailaṃ ca nasyaṃ syātsurasādike// </l>
                    <l xml:id="Su.6.54.37">[Su.6.54.37] indraluptavidhiścāpi vidheyo romabhojiṣu/ dantādānāṃ samuddiṣṭaṃ vidhānaṃ mukharogikam// </l>
                    <l xml:id="Su.6.54.38">[Su.6.54.38] raktajānāṃ pratīkāraṃ kuryāt kuṣṭhacikitsite/ surasādiṃ tu sarveṣu sarvathauvopayojayet// </l>
                    <l xml:id="Su.6.54.39">[Su.6.54.39] pravyaktatikatakaṭukaṃ bhojanaṃ ca hitaṃ bhavet/ kulatthakṣārasaṃsṛṣṭaṃ kṣārapānaṃ ca pūjitam&amp;// </l>
                    <l xml:id="Su.6.54.40">[Su.6.54.40] kṣīrāṇi māṃsāni ghṛtāni caiva dadhīni śākāni ca parṇavanti/ samāsato+amlānmadhurān himāṃśca kṛmīn jighāṃsuḥ parivarjayettu// iti suśrutasaṃhitāyāmuttaratantrāntargate kāyacikitsātantre kṛmipratiṣedho nāma (ṣoḍaśo+adhyāyaḥ, āditaḥ) catuḥpañcāśattamo+adhyāyaḥ//54// </l>
                </div>
                <div n="55" type="adhyāyaḥ" xml:id="suśrutasaṃhitā-body-div-6-div-55">
                    <head xml:id="suśrutasaṃhitā-body-div-6-div-55-head">pañcapañcāśattamo+adhyāyaḥ/</head>
                    <l xml:id="Su.6.55.1">[Su.6.55.1] athāta udāvartapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.55.2">[Su.6.55.2] yathovāca bhagavān dhanvantariḥ// </l>
                    <l xml:id="Su.6.55.3">[Su.6.55.3] adhaścordhvaṃ ca bhāvānāṃ pravṛttānāṃ svabhāvataḥ/ na vegān dhārayet prājño vātādīnāṃ jijīviṣuḥ// </l>
                    <l xml:id="Su.6.55.4">[Su.6.55.4] vātaviṇmūtrajṛmbhāśrukṣavodgāravamīndriyaiḥ/ vyāhanyamānairuditairudāvarto nirucyate// </l>
                    <l xml:id="Su.6.55.5">[Su.6.55.5] kṣuttṛṣṇāśvāsanidrāṇāmudāvarto vidhāraṇāt/ tasyābhidhāsye vyāsena lakṣaṇaṃ ca cikitsitam// </l>
                    <l xml:id="Su.6.55.6">[Su.6.55.6] trayodaśavidhaścāsau bhinna etaistu kāraṇaiḥ/ apathyabhojanāccāpi vakṣyate ca tathā+aparaḥ// </l>
                    <l xml:id="Su.6.55.7">[Su.6.55.7] ādhmānaśūlau hṛdayoparodhaṃ śirorujaṃ śvāsamatīva hikkām/ kāsapratiśyāyagalagrahāṃśca balāsapittaprasaraṃ ca ghoram// </l>
                    <l xml:id="Su.6.55.8">[Su.6.55.8] kuryādapāno+abhihataḥ svamārge hanyāt purīṣaṃ mukhataḥ kṣipedvā/ āṭopaśūlau parikartanaṃ ca saṅgaḥ purīṣasya tathordhvavātaḥ// </l>
                    <l xml:id="Su.6.55.9">[Su.6.55.9] purīṣamāsyādapi vā nireti purīṣavege+abhihate narasya/ mūtrasya vege+abhihate narastu kṛcchreṇa mūtraṃ kurute+alpamalpam// </l>
                    <l xml:id="Su.6.55.10">[Su.6.55.10] meḍhre gude vaṅkṣaṇabastimuṣkanābhipradeśeṣvathavā&amp;+api mūrdhni/ &amp;ānaddhabastiśca bhavanti tīvrāḥ śūlāśca śūlairiva bhinnamūrteḥ// </l>
                    <l xml:id="Su.6.55.11">[Su.6.55.11] manyāgalastambhaśirovikārā jṛmbhopaghātāt pavanātmakāḥ syuḥ/ śrotrānanaghrāṇavilocanotthā bhavanti tīvrāśca tathā vikārāḥ// </l>
                    <l xml:id="Su.6.55.12">[Su.6.55.12] ānandajaṃ śokasamudbhavaṃ vā netrodakaṃ prāptamamuñcato hi/ śirogurutvaṃ nayanāmayāśca bhavanti tīvrāḥ saha pīnasena// </l>
                    <l xml:id="Su.6.55.13">[Su.6.55.13] bhavanti gāḍhaṃ kṣavathorvighātācchirokṣināsāśravaṇeṣu rogāḥ/ kaṇṭhāsyapūrṇatvamatīva todaḥ kūjaśca vāyoruta vā+apravṛttiḥ// </l>
                    <l xml:id="Su.6.55.14">[Su.6.55.14] udgāravege+abhihate bhavanti ghorā vikārāḥ pavanaprasūtāḥ/ chardervighātena bhavecca kuṣṭhaṃ yenaiva doṣeṇa vidagdhamannam// </l>
                    <l xml:id="Su.6.55.15">[Su.6.55.15] mūtrāśaye &amp;pāyuni muṣkayośca śopho rujo mūtravinigrahaśca/ śukrāśmarī tatsravaṇaṃ bhavedvā te te vikārā vihate tu śukre// </l>
                    <l xml:id="Su.6.55.16">[Su.6.55.16] tandrāṅgamardārucivibhramāḥ &amp;syuḥ kṣudho+abhighātāt kṛśatā ca dṛṣṭeḥ/ kaṇṭhāsyaśoṣaḥ śravaṇāvarodhastṛṣṇābhighātāddhṛdaye vyathā ca// </l>
                    <l xml:id="Su.6.55.17">[Su.6.55.17] śrāntasya niḥśvāsavinigraheṇa hṛdrogamohāvathavā+api gulmaḥ/ jṛmbhā+aṅgamardo+aṅgaśirokṣijāḍyaṃ nidrābhighātādathavā+api tandrā// </l>
                    <l xml:id="Su.6.55.18">[Su.6.55.18] tṛṣṇārditaṃ parikliṣṭaṃ kṣīṇaṃ śūlairabhidrutam/ śakṛdvamantaṃ matimānudāvartinamutsṛjet// </l>
                    <l xml:id="Su.6.55.19">[Su.6.55.19] sarveṣveteṣu vidhivadudāvarteṣu kṛtsnaśaḥ/ vāyoḥ kriyā vidhātavyāḥ svamārgapratipattaye// </l>
                    <l xml:id="Su.6.55.20">[Su.6.55.20] sāmānyataḥ pṛthaktvena kriyāṃ bhūyo nibodha me/ āsthāpanaṃ mārutaje snigdhasvinne viśiṣyate// </l>
                    <l xml:id="Su.6.55.21">[Su.6.55.21] purīṣaje tu kartavyo vidhirānāhiko bhavet/ sauvarcalāḍhyāṃ madirāṃ mūtre tvabhihate pibet// </l>
                    <l xml:id="Su.6.55.22">[Su.6.55.22] elāṃ vā+apyatha madyena kṣīraṃ vā+api pibennaraḥ/ dhātrīphalānāṃ svarasaṃ sajalaṃ vā pibettryaham// </l>
                    <l xml:id="Su.6.55.23">[Su.6.55.23] rasamaśvapurīṣasya gardabhasyāthavā pibet/ māṃsopadaṃśaṃ madhu vā pibedvā sīdhu gauḍikam// </l>
                    <l xml:id="Su.6.55.24">[Su.6.55.24] bhadradāru ghanaṃ mūrvā haridrā madhukaṃ tathā/ kolapramāṇāni pibedāntarikṣeṇa vāriṇā// </l>
                    <l xml:id="Su.6.55.25">[Su.6.55.25] duḥsparśāsvarasaṃ vā+api kaṣāyaṃ kuṅkumasya ca/ ervārubījaṃ toyena pibedvā+alavaṇīkṛtam// </l>
                    <l xml:id="Su.6.55.26">[Su.6.55.26] pañcamūlīśṛtaṃ kṣīraṃ drākṣārasamathāpi vā/ yogāṃśca vitaredatra pūrvoktānaśmarībhidaḥ// </l>
                    <l xml:id="Su.6.55.27">[Su.6.55.27] mūtrakṛcchrakramaṃ cāpi kuryānniravaśeṣataḥ/ bhūyo vakṣyāmi yogān yān mūtrāghātopaśāntaye// </l>
                    <l xml:id="Su.6.55.28">[Su.6.55.28] snehaiḥ svedairudāvartaṃ jṛmbhājaṃ samupācaret/ aśrumokṣo+aśruje kāryaḥ snigdhasvinnasya dehinaḥ// </l>
                    <l xml:id="Su.6.55.29">[Su.6.55.29] tīkṣṇāñjanāvapīḍābhyāṃ tīkṣṇagandhopaśiṅghanaiḥ/ vartiprayogairathavā kṣavasaktiṃ pravartayet// </l>
                    <l xml:id="Su.6.55.30">[Su.6.55.30] (tīkṣṇaiṣadhapradhamanairathavā++ādityaraśmibhiḥ/) udgāraje kramopetaṃ snaihikaṃ dhūmamācaret// </l>
                    <l xml:id="Su.6.55.31">[Su.6.55.31] surāṃ sauvarcalavatīṃ bījapūrarasānvitām/ chardyāghātaṃ yathādoṣaṃ samyak snehādibhirjayet// </l>
                    <l xml:id="Su.6.55.32">[Su.6.55.32] sakṣāralavaṇopetamabhyaṅgaṃ cātra dāpayet/ bastiśuddhikarāvāpaṃ caturguṇajalaṃ payaḥ// </l>
                    <l xml:id="Su.6.55.33">[Su.6.55.33] āvārināśāt kvathitaṃ pītavantaṃ prakāmataḥ/ ramayeyuḥ&amp; priyā nāryaḥ śukrodāvartinaṃ naram// </l>
                    <l xml:id="Su.6.55.34">[Su.6.55.34] kṣudvighāte hitaṃ snigdhamuṣṇamalpaṃ ca bhojanam/ tṛṣṇāghāte pibenmanthaṃ yavāgūṃ vā+api śītalām// </l>
                    <l xml:id="Su.6.55.35">[Su.6.55.35] bhojyo rasena viśrāntaḥ śramaśvāsāturo naraḥ/ nidrāghāte pibet kṣīraṃ svapyācceṣṭakathā&amp; naraḥ// </l>
                    <l xml:id="Su.6.55.36">[Su.6.55.36] ādhmānādyeṣu rogeṣu yathāsvaṃ prayateta hi/ yacca yatra bhavetprāptaṃ tacca tasmin prayojayet// </l>
                    <l xml:id="Su.6.55.37">[Su.6.55.37] vāyuḥ koṣṭhānugo rūkṣaiḥ kaṣāyakaṭutiktakaiḥ/ bhojanaiḥ kupitaḥ sadya udāvartaṃ karoti hi// </l>
                    <l xml:id="Su.6.55.38">[Su.6.55.38] vātamūtrapurīṣāsṛkkaphamedovahāni vai/ srotāṃsyudāvartayati purīṣaṃ cātivartayet// </l>
                    <l xml:id="Su.6.55.39">[Su.6.55.39] tato hṛdbastiśūlārto gauravārucipīḍitaḥ/ vātamūtrapurīṣāṇi kṛcchreṇa kurute naraḥ// </l>
                    <l xml:id="Su.6.55.40">[Su.6.55.40] śvāsakāsapratiśyāyadāhamohavamijvarān/ tṛṣṇāhikkāśirorogamanaḥśravaṇavibhramān// </l>
                    <l xml:id="Su.6.55.41">[Su.6.55.41] labhate ca bahūnanyān vikārān vātakopajān/ taṃ tailalavaṇābhyaktaṃ snigdhaṃ svinnaṃ nirūhayet// </l>
                    <l xml:id="Su.6.55.42">[Su.6.55.42] doṣato bhinnavarcaskaṃ bhuktaṃ cāpyanuvāsayet/ na cecchāntiṃ vrajatyevamudāvartaḥ sudāruṇaḥ// </l>
                    <l xml:id="Su.6.55.43">[Su.6.55.43] athainaṃ bahuśaḥ svinnaṃ yuñjyāt snehavirecanaiḥ/ pāyayeta trivṛtpīluyavānīramlapācanaiḥ// </l>
                    <l xml:id="Su.6.55.44">[Su.6.55.44] hiṅgukuṣṭhavacāsvarjiviḍaṅgaṃ vā dviruttaram/ yogāvetāvudāvartaṃ śūlaṃ &amp;cānilajaṃ hataḥ// </l>
                    <l xml:id="Su.6.55.45">[Su.6.55.45] devadārvagnikau kuṣṭhaṃ &amp;śuṇṭhīṃ pathyāṃ palaṅkaṣām/ pauṣkarāṇi ca mūlāni toyasyardhāḍhake pacet// </l>
                    <l xml:id="Su.6.55.46">[Su.6.55.46] pādāvaśiṣṭaṃ tat pītamudāvartamapohati/ mūlakaṃ śuṣkamārdraṃ ca varṣābhūḥ pañcamūlakam// </l>
                    <l xml:id="Su.6.55.47">[Su.6.55.47] ārevataphalaṃ cāpsu paktvā tena ghṛtaṃ pacet/ tat pīyamānaṃ &amp;śāstyugramudāvartamaśeṣataḥ// </l>
                    <l xml:id="Su.6.55.48">[Su.6.55.48] vacāmativiṣāṃ kuṣṭhaṃ yavakṣāraṃ harītakīm/ kṛṣṇāṃ nirdahanīṃ cāpi pibeduṣṇena vāriṇā// </l>
                    <l xml:id="Su.6.55.49">[Su.6.55.49] ikṣvākumūlaṃ madanaṃ viśalyātiviṣe vacām/ kuṣṭhaṃ kiṇvāgnikau caiva pibettulyāni pūrvavat// </l>
                    <l xml:id="Su.6.55.50">[Su.6.55.50] mūtreṇa devadārvagnitriphalābṛhatīḥ pibet/ yavaprasthaṃ phalaiḥ sārdhaṃ kaṇṭakāryā jalāḍhake// </l>
                    <l xml:id="Su.6.55.51">[Su.6.55.51] paktvā+ardhaprasthaśeṣaṃ tu pibeddhiṅgusamanvitam/ madanālābubījāni pippalīṃ sanidigdhikām// </l>
                    <l xml:id="Su.6.55.52">[Su.6.55.52] saṃcūrṇya pradhamennāḍyā viśatyetadyathā gudam/ cūrṇaṃ nikumbhakampillaśyāmekṣvākvagnikodbhavam// </l>
                    <l xml:id="Su.6.55.53">[Su.6.55.53] kṛtavedhanamāgadhyorlavaṇānāṃ ca sādhayet/ gavāṃ mūtreṇa tā vartīḥ kārayettu gudānugāḥ/ sadyaḥ śarmakarāvetau yogāvamṛtasaṃmatau// iti suśrutasaṃhitāyāmuttaratantrāntargate kāyacikitsātantre udāvartapratiṣedho nāma (saptadaśo+ādhyāyaḥ, āditaḥ) pañcapañcāśattamo+adhyāyaḥ//55// </l>
                </div>
                <div n="56" type="adhyāyaḥ" xml:id="suśrutasaṃhitā-body-div-6-div-56">
                    <head xml:id="suśrutasaṃhitā-body-div-6-div-56-head">ṣaṭpañcāśattamo+adhyāyaḥ/</head>
                    <l xml:id="Su.6.56.1">[Su.6.56.1] athāto visūcikāpratiṣedhamadhyāyaṃ vyākhyāsyāmaḥ// </l>
                    <l xml:id="Su.6.56.2">[Su.6.56.2] yathovāca bhagavān dhanvantariḥ// </l>
                    <l xml:id="Su.6.56.3">[Su.6.56.3] ajīrṇamāmaṃ viṣṭabdhaṃ vidagdhaṃ ca yadīritam/ visūcyalasakau tasmādbhaveccāpi vilambikā// </l>
                    <l xml:id="Su.6.56.4">[Su.6.56.4] sūcībhiriva gātrāṇi tudan saṃtiṣṭhate+anilaḥ/ yasyājīrṇena sā vaidyairucyate ti&amp; visūcikā// </l>
                    <l xml:id="Su.6.56.5">[Su.6.56.5] na tāṃ parimitāhārā labhante viditāgamāḥ/ mūḍhāstāmajitātmāno labhante &amp;kaluṣāśayāḥ// </l>
                    <l xml:id="Su.6.56.6">[Su.6.56.6] mūrcchātisārau vamathuḥ pipāsā śūlaṃ bhramodveṣṭanajṛmbhadāhāḥ/ vaivarṇyakampau hṛdaye rujaśca bhavanti tasyāṃ śirasaśca bhedaḥ// </l>
                    <l xml:id="Su.6.56.7">[Su.6.56.7] kukṣirānahyate+atyarthaṃ pratāmyati vikūjati/ niruddho mārutaścāpi kukṣau&amp; viparidhāvati// </l>
                    <l xml:id="Su.6.56.8">[Su.6.56.8] vātavarconirodhaśca kukṣau yasya bhṛśaṃ bhavet/ tasyālasakamācaṣṭe &amp;tṛṣṇodgārāvarodhakau// </l>
                    <l xml:id="Su.6.56.9">[Su.6.56.9] duṣṭaṃ tu bhuktaṃ kaphamārutābhyāṃ pravartate nordhvamadhaśca yasya/ vilambikāṃ tāṃ &amp;bhṛśaduścikitsyāmācakṣate śāstravidaḥ purāṇāḥ// </l>
                    <l xml:id="Su.6.56.10">[Su.6.56.10] yatrasthamāmaṃ virujettameva deśaṃ viśeṣeṇa vikārajātaiḥ/ doṣeṇa yenāvatataṃ &amp;svaliṅgaistaṃ lakṣayedāmasamudbhavaiśca// </l>
                    <l xml:id="Su.6.56.11">[Su.6.56.11] yaḥ śyāvadantauṣṭhanakho+alpasaṃjñaśchardyardito+abhyantarayātanetraḥ/ kṣāmasvaraḥ sarvavimuktasandhiryāyānnaraḥ so+apunarāgamāya// </l>
                    <l xml:id="Su.6.56.12">[Su.6.56.12] sādhyāsu pārṣṇyordahanaṃ praśastamagnipratāpo vamanaṃ ca tīkṣṇam/ pakve tato+anne tu vilaṅghanaṃ syāt saṃpācanaṃ cāpi virecanaṃ ca// </l>
                    <l xml:id="Su.6.56.13">[Su.6.56.13] viśuddhadehasya hi sadya eva mūrcchātisārādirupaiti śāntim/ āsthāpanaṃ cāpi vadanti pathyaṃ sarvāsu yogānaparānnibodha// </l>
                    <l xml:id="Su.6.56.14">[Su.6.56.14] pathyāvacāhiṅgukaliṅgagṛñjasauvarcalaiḥ sātiviṣaiśca cūrṇam/ sukhāmbupītaṃ vinihantyajīrṇaṃ śūlaṃ visūcīmaruciṃ ca sadyaḥ// </l>
                    <l xml:id="Su.6.56.15">[Su.6.56.15] kṣārāgadaṃ vā lavaṇaṃ viṣaṃ vā guḍapragāḍhānatha sarṣapān vā/ amlena vā saindhavahiṅguyuktau sabījapūrṇau saghṛtau trivargau// </l>
                    <l xml:id="Su.6.56.16">[Su.6.56.16] kaṭutrikaṃ vā lavaṇairupetaṃ pibet snuhīkṣīravimiśritaṃ tu/ kalyāṇakaṃ vā lavaṇaṃ pibettu yaduktamādāvanilāmayeṣu// </l>
                    <l xml:id="Su.6.56.17">[Su.6.56.17] kṛṣṇājamodakṣavakāṇi vā+api tulyau pibedvā magadhānikumbhau/ dantīyuta vā magadhodbhavānāṃ kalkaṃ pibet koṣavatīrasena// </l>
                    <l xml:id="Su.6.56.18">[Su.6.56.18] uṣṇābhiradbhirmagadhodbhavānāṃ kalkaṃ pibennāgarakalkayuktam/ vyoṣaṃ karañjasya phalaṃ haridre mūlaṃ samaṃ cāpyatha mātuluṅgyāḥ// </l>
                    <l xml:id="Su.6.56.19">[Su.6.56.19] chāyāviśuṣkā guṭikāḥ kṛtāstā hanyurvisūcīṃ nayanāñjanena/ suvāmitaṃ sādhuvirecitaṃ vā sulaṅghataṃ vā manujaṃ viditvā// </l>
                    <l xml:id="Su.6.56.20">[Su.6.56.20] peyādibhirdīpanapācanīyaiḥ samyakkṣudhārtaṃ samupakrameta/ āmaṃ śakṛdvā nicitaṃ krameṇa bhūyo vibaddhaṃ viguṇānilena// </l>
                    <l xml:id="Su.6.56.21">[Su.6.56.21] pravartamānaṃ na yathāsvamenaṃ vikāramānāhamudāharanti/ tasmin bhavantyāmasamudbhave tu tṛṣṇāpratiśyāyaśirovidāhāḥ// </l>
                    <l xml:id="Su.6.56.22">[Su.6.56.22] āmāśaye śūlamatho gurutvaṃ hṛllāsa udgāravighātanaṃ ca/ stambhaḥ kaṭīpṛṣṭhapurīṣamūtre śūlo+atha mūrcchā &amp;sa śakṛdvamecca// </l>
                    <l xml:id="Su.6.56.23">[Su.6.56.23] śvāsaśca pakvāśayaje bhavanti liṅgāni cātrālasakodbhavāni/ āmodbhave vāntamupakrameta saṃsargabhaktakramadīpanīyaiḥ// </l>
                    <l xml:id="Su.6.56.24">[Su.6.56.24] athetaraṃ yo na śakṛdvamettamāmaṃ jayet svedanapācanaiśca/ visūcikāyāṃ parikīrtitāni dravyāṇi vairecanikāni yāni// </l>
                    <l xml:id="Su.6.56.25">[Su.6.56.25] tānyeva vartīrviracedvicūrṇya mahiṣyajāvībhagavāṃ tu mūtraiḥ/ svinnasya pāyau viniveśya tāśca cūrṇāni caiṣāṃ pradhamettu nāḍyā// </l>
                    <l xml:id="Su.6.56.26">[Su.6.56.26] mūtreṣu saṃsādhya yathāvidhānaṃ dravyāṇi yānyūrdhvamadhaśca yānti/ kvāthena tenāśu nirūhayecca mūtrārdhayuktena samākṣikeṇa// </l>
                    <l xml:id="Su.6.56.27">[Su.6.56.27] tribhaṇḍiyuktaṃ lavaṇaprakuñcaṃ dattvā viriktakramamācarecca/ eṣveva tailena ca sādhitena prāptaṃ yadi syādanuvāsayecca// iti suśrutasaṃhitāyāmuttaratantre kāyacikitsātantre visūcikāpratiṣedho nāma (aṣṭādaśo+adhyāyaḥ, āditaḥ) ṣaṭpañcāśattamo+adhyāyaḥ//56// </l>
                </div>
                <div n="57" type="adhyāyaḥ" xml:id="suśrutasaṃhitā-body-div-6-div-57">
                    <head xml:id="suśrutasaṃhitā-body-div-6-div-57-head">saptapañcāśattamo+adhyāyaḥ/</head>
                    <l xml:id="Su.6.57.1">[Su.6.57.1] athāto+arocakapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.57.2">[Su.6.57.2] yathovāca bhagavān dhanvantariḥ// </l>
                    <l xml:id="Su.6.57.3">[Su.6.57.3] doṣaiḥ pṛthak saha ca cittaviparyayācca bhaktāyaneṣu hṛdi cāvatate pragāḍham/ nānne rucirbhavati taṃ bhiṣajo vikāraṃ bhaktopaghātamiha pañcavidhaṃ vadanti/// </l>
                    <l xml:id="Su.6.57.4">[Su.6.57.4] hṛcchūlapīḍanayutaṃ virasānanatvaṃ vātātmake bhavati liṅgamarocake tu/ hṛddāhacoṣabahutā mukhatiktatā ca mūrcchā satṛḍ bhavati pittakṛte tathaiva// </l>
                    <l xml:id="Su.6.57.5">[Su.6.57.5] kaṇḍūgutvakaphasaṃsravasādatandrāḥ śleṣmātmake madhuramāsyamarocake tu/ sarvātmake pavanapittakaphā bahūni rūpāṇyathāsya hṛdaye samudīrayanti// </l>
                    <l xml:id="Su.6.57.6">[Su.6.57.6] saṃrāgaśokabhayaviplutacetasastu cintākṛto bhavati so+aśucidarśanācca/ vāte vacāmbuvamanaṃ kṛtavān pibecca snehaiḥ surābhirathavoṣṇajalena cūrṇam// </l>
                    <l xml:id="Su.6.57.7">[Su.6.57.7] kṛṣṇāviḍaṅgayavabhasmahareṇubhārgīrāsnailahiṅgulavaṇottamanāgarāṇām/ pitte guḍāmbumadhurairvamanaṃ praśastaṃ snehaḥ sasaindhavasitāmadhusarpiriṣṭaḥ// </l>
                    <l xml:id="Su.6.57.8">[Su.6.57.8] nimbāmbuvāmitavataḥ kaphaje+anupānaṃ rājadrumāmbu madhunā tu sadīpyakaṃ syāt/ cūrṇaṃ yaduktamathavā+anilaje tadeva sarvaiśca sarvakṛtamevamupakrameta// </l>
                    <l xml:id="Su.6.57.9">[Su.6.57.9] drākṣāpaṭolaviḍavetrakarīranimbamūrvābhayākṣabadarāmalakendravṛkṣaiḥ/ bījaiḥ karañjanṛpavṛkṣabhavaiśca piṣṭairlehaṃ pacet surabhimūtrayutaṃ yathāvat// </l>
                    <l xml:id="Su.6.57.10">[Su.6.57.10] mustāṃ vacāṃ trikaṭukaṃ rajanīdvayaṃ ca bhārgīṃ ca kuṣṭhamatha nirdahanīṃ ca piṣṭvā/ mūtre+avije dviradamūtrayute pacedvā pāṭhāṃ tugāmativiṣāṃ rajanīṃ ca mukhyām// </l>
                    <l xml:id="Su.6.57.11">[Su.6.57.11] maṇḍūkimarkamamṛtāṃ ca salāṅgalākhyāṃ mūtre pacettu mahiṣasya vidhānavidvā/ etānna santi caturo lihatastu lehān gulmāruciśvasanakaṇṭhahṛdāmayāśca// </l>
                    <l xml:id="Su.6.57.12">[Su.6.57.12] sātmyān &amp;svadeśaracitān vividhāṃśca bhakṣyān pānāni mūlaphalaṣāḍavarāgayogān/ adyādrasāṃśca vividhān vividhaiḥ prakārairbhuñjīta cāpi laghurūkṣamanaḥsukhāni// </l>
                    <l xml:id="Su.6.57.13">[Su.6.57.13] āsthāpanaṃ vidhivadatra virecanaṃ ca kuryānmṛdūni śirasaśca virecanāni/ trīṇyūṣaṇāni rajanītriphalāyutāni cūrṇīkṛtāni yavaśūkavimiśritāni// </l>
                    <l xml:id="Su.6.57.14">[Su.6.57.14] kṣaudrāyutāni vitarenmukhabodhanārthamanyāni&amp; tiktakaṭukāni ca bheṣajāni/ mustādirājataruvargadaśāṅgasiddhaiḥ kvāthairjayenmadhuyutairvividhaiśca lehaiḥ// </l>
                    <l xml:id="Su.6.57.15">[Su.6.57.15] mūtrāsavairguḍakṛtaiśca tathā tvariṣṭaiḥ kṣārāsavaiśca madhumādhavatulyagandhaiḥ/ syādeṣa eva kaphavātahate vidhiśca śāntiṃ gate hutabhuji praśamāya tasya// </l>
                    <l xml:id="Su.6.57.16">[Su.6.57.16] icchābhighātabhayaśokahate+antaragnau bhāvān bhavāya vitaret khalu śakyarūpān/ artheṣu &amp;cāpyapaciteṣu punarbhavāya paurāṇikaiḥ śrutiśatairanumānayettam&amp;// </l>
                    <l xml:id="Su.6.57.17">[Su.6.57.17] dainyaṃ gate manasi bodhanamatra śastaṃ yadyat priyaṃ tadupasevyamarocake tu// iti suśrutasaṃhitāyāmuttaratantrāntargate kāyacikitsātantre+arocakapratiṣedho nāma (ekonaviṃśo+adhyāyaḥ, āditaḥ) saptapañcāśattamo+adhyāyaḥ//57// aṣṭāpañcāśattamo+adhyāyaḥ/ </l>
                </div>
                <div n="58" type="adhyāyaḥ" xml:id="suśrutasaṃhitā-body-div-6-div-58">
                    <l xml:id="Su.6.58.1">[Su.6.58.1] athāto mūtrāghātapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.58.2">[Su.6.58.2] yathovāca bhagavān dhanvantariḥ// </l>
                    <l xml:id="Su.6.58.3">[Su.6.58.3] vātakuṇḍalikā+aṣṭhīlā vātabastistathaiva ca/ mūtrātītaḥ sajaṭharo mūtrotsaṅgaḥ kṣayastathā// </l>
                    <l xml:id="Su.6.58.4">[Su.6.58.4] mūtragranthirmūtraśukramuṣṇavātastathaiva ca/ mūtraukasādau dvau cāpi rogā dvādaśa kīrtitāḥ// </l>
                    <l xml:id="Su.6.58.5">[Su.6.58.5] raukṣyādvegavighātādvā vāyurantaramāśirtaḥ&amp;/ mūtraṃ carati saṃgṛhya viguṇaḥ kuṇḍalīkṛtaḥ// </l>
                    <l xml:id="Su.6.58.6">[Su.6.58.6] sṛjedalpālpamathavā sarujaskaṃ śanaiḥ śanaiḥ/ vātakuṇḍalikāṃ taṃ tu vyādhiṃ vidyāt sudāruṇam// </l>
                    <l xml:id="Su.6.58.7">[Su.6.58.7] śakṛnmārgasya basteśca cāyurantaramāśritaḥ/ aṣṭhīlāvadghanaṃ granthiṃ karotyacalamunnatam// </l>
                    <l xml:id="Su.6.58.8">[Su.6.58.8] viṇmūtranilasaṅgaśca tatrādhmānaṃ ca jāyate/ vedanā ca parā bastau vātāṣṭhīleti tāṃ viduḥ// </l>
                    <l xml:id="Su.6.58.9">[Su.6.58.9] vegaṃ vidhārayedyastu mūtrasyākuśalo naraḥ/ niruṇaddhi mukhaṃ tasya basterbastigato+anilaḥ// </l>
                    <l xml:id="Su.6.58.10">[Su.6.58.10] mūtrasaṅgo bhavettena bastikukṣinipīḍitaḥ/ vātabastiḥ sa vijñeyo vyādhiḥ kṛcchraprasādhanaḥ// </l>
                    <l xml:id="Su.6.58.11">[Su.6.58.11] vegaṃ sandhārya mūtrasya yo bhūyaḥ sraṣṭumicchati/ tasya nābhyeti yadi vā kathañcitsaṃpravartate// </l>
                    <l xml:id="Su.6.58.12">[Su.6.58.12] pravāhato mandarujamalpamalpaṃ punaḥ punaḥ/ mūtrātītaṃ tu taṃ vidyānmūtravegavighātajam// </l>
                    <l xml:id="Su.6.58.13">[Su.6.58.13] mūtrasya vihate vege tadudāvartahetunā/ apānaḥ kupito vāyurudaraṃ pūrayedbhṛśam// </l>
                    <l xml:id="Su.6.58.14">[Su.6.58.14] nābheradhastādādhmānaṃ janayettīvravedanam/ taṃ mūtrajaṭharaṃ vidyādadhaḥsrotonirodhanam// </l>
                    <l xml:id="Su.6.58.15">[Su.6.58.15] bastau vā+apyathavā nāle maṇau vā yasya dehinaḥ/ mūtraṃ pravṛttaṃ sajjeta &amp;saraktaṃ vā pravāhataḥ// </l>
                    <l xml:id="Su.6.58.16">[Su.6.58.16] sravecchanairalpamalpaṃ sarujaṃ vā+atha nīrujam/ viguṇānilajo vyādhiḥ sa mūtrotsaṅgasaṃjñitaḥ// </l>
                    <l xml:id="Su.6.58.17">[Su.6.58.17] rūkṣasya klāntadehasya bastisthau pittamārutau/ sadāhavedanaṃ kṛcchraṃ kuryātāṃ mūtrasaṃkṣayam// </l>
                    <l xml:id="Su.6.58.18">[Su.6.58.18] abhyantare bastimukhe vṛtto+alpaḥ sthira eva ca/ vedanāvānati &amp;sadā mūtramārganirodhanaḥ// </l>
                    <l xml:id="Su.6.58.19">[Su.6.58.19] jāyate sahasā yasya granthiraśmarilakṣaṇaḥ/ sa mūtragranthirityevamucyate &amp;vedanādibhiḥ// </l>
                    <l xml:id="Su.6.58.20">[Su.6.58.20] pratyupasthitamūtrastu maithunaṃ yo+abhinandati/ tasya mūtrayutaṃ retaḥ sahasā saṃpravartate// </l>
                    <l xml:id="Su.6.58.21">[Su.6.58.21] purastādvā+api mūtrasya paścādvā+api kadācana/ bhasmodakapratīkāśaṃ mūtraśukraṃ taducyate// </l>
                    <l xml:id="Su.6.58.22">[Su.6.58.22] vyāyāmādhvātapaiḥ pittaṃ bastiṃ prāpyānilāvṛtam/ bastiṃ meḍhraṃ gudaṃ caiva pradahan srāvayedadhaḥ// </l>
                    <l xml:id="Su.6.58.23">[Su.6.58.23] mūtraṃ hāridramathavā saraktaṃ raktameva vā/ kṛcchrāt pravartate jantoruṣṇavātaṃ vadanti tam// </l>
                    <l xml:id="Su.6.58.24">[Su.6.58.24] viśadaṃ pītakaṃ mūtraṃ sadāhaṃ bahalaṃ tathā/ śuṣkaṃ bhavati yaccāpi rocanācūrṇasannibham// </l>
                    <l xml:id="Su.6.58.25">[Su.6.58.25] mūtraukasādaṃ taṃ vidyādrogaṃ pittakṛtaṃ budhaḥ/ picchilaṃ saṃhataṃ śvetaṃ tathā kṛcchrapravartanam// </l>
                    <l xml:id="Su.6.58.26">[Su.6.58.26] śuṣkaṃ bhavati yaccāpi śaṅkhacūrṇaprapāṇḍuram/ mūtraukasāhaṃ taṃ vidyādāmayaṃ &amp;dvādaśaṃ kaphāt// </l>
                    <l xml:id="Su.6.58.27">[Su.6.58.27] kaṣāyakalkasarpiṃṣi bhakṣyān lehān payāṃsi ca/ kṣāramadyāsavasvedān(kṣāramadhvāsavasvedān) bastīṃścottarasaṃjñitān// </l>
                    <l xml:id="Su.6.58.28">[Su.6.58.28] vidadhyānmatimāṃstatra vidhiṃ cāśmarināśanam/ mūtrodāvartayogāṃśca kārtsnyenātra&amp; prayojayet// </l>
                    <l xml:id="Su.6.58.29">[Su.6.58.29] kalkamervārubījānāmakṣamātraṃ sasaindhavam/ dhānyāmlayuktaṃ pītvaiva mūtrakṛcchrāt pramucyate// </l>
                    <l xml:id="Su.6.58.30">[Su.6.58.30] surāṃ sauvarcalavatīṃ mūtrakṛcchrī pibennaraḥ/ madhu māṃsopadaṃśaṃ vā pibedvā+apyatha gauḍikam// </l>
                    <l xml:id="Su.6.58.31">[Su.6.58.31] pibet kuṅkumakarṣaṃ vā madhūdakasamāyutam/ rātriparyuṣitaṃ prātastathā sukhamavāpnuyāt// </l>
                    <l xml:id="Su.6.58.32">[Su.6.58.32] dāḍimāmlāṃ &amp;yutāṃ mukhyāmelājīrakanāgaraiḥ/ pītvā surāṃ salavaṇāṃ mūtrakṛcchrāt pramucyate// </l>
                    <l xml:id="Su.6.58.33">[Su.6.58.33] pṛthakparṇyādivargasya mūlaṃ gokṣurakasya ca/ ardhaprasthena toyasya pacet kṣīracaturguṇam// </l>
                    <l xml:id="Su.6.58.34">[Su.6.58.34] kṣīrāvaśiṣṭaṃ tacchītaṃ &amp;sitākṣaudrayutaṃ pibet/ naro mārutapittotthamūtraghātanivāraṇam// </l>
                    <l xml:id="Su.6.58.35">[Su.6.58.35] niṣpīḍya vāsasā samyagvarco rāsabhavājinoḥ/ rasasya kuḍavaṃ tasya pibenmūtrarujāpaham// </l>
                    <l xml:id="Su.6.58.36">[Su.6.58.36] mustābhayādevadārumūrvāṇāṃ madhukasya ca/ pibedakṣasamaṃ kalkaṃ mūtradoṣanivāraṇam// </l>
                    <l xml:id="Su.6.58.37">[Su.6.58.37] abhayāmalakākṣāṇāṃ kalkaṃ badarasaṃmitam/ ambhasā+alavaṇopetaṃ pibenmūtrarujāpaham// </l>
                    <l xml:id="Su.6.58.38">[Su.6.58.38] udumbarasamaṃ kalkaṃ drākṣāyā jalasaṃyutam/ pibet paryuṣitaṃ &amp;rātrau śītaṃ mūtrarujāpaham// </l>
                    <l xml:id="Su.6.58.39">[Su.6.58.39] nidigdhikāyāḥ svarasaṃ pibet kuḍavasaṃmitam/ mūtradoṣaharaṃ kalyamathavā kṣaudrasaṃyutam// </l>
                    <l xml:id="Su.6.58.40">[Su.6.58.40] prapīḍyāmalakānāṃ tu rasaṃ kuḍavasaṃmitam/ pītvā+agadī bhavejjanturmūtradoṣarujāturaḥ// </l>
                    <l xml:id="Su.6.58.41">[Su.6.58.41] dhātrīphalarasenaivaṃ sūkṣmailāṃ vā pibennaraḥ/ piṣṭvā+athavā suśītena śālitaṇḍulavāriṇā// </l>
                    <l xml:id="Su.6.58.42">[Su.6.58.42] tālasya taruṇaṃ mūlaṃ trapusasya rasaṃ tathā/ śvetaṃ karkaṭakaṃ caiva prātastu payasā pibet// </l>
                    <l xml:id="Su.6.58.43">[Su.6.58.43] śṛtaṃ vā madhuraiḥ kṣīraṃ sarpirmiśraṃ pibennaraḥ/ mūtradoṣaviśuddhyarthaṃ tathaivāśmarināśanam&amp;// </l>
                    <l xml:id="Su.6.58.44">[Su.6.58.44] balāśvadaṃṣṭrākrauñcāsthikokilākṣakataṇḍulān/ śataparvakamūlaṃ ca devadāru sacitrakam// </l>
                    <l xml:id="Su.6.58.45">[Su.6.58.45] akṣabījaṃ ca surayā kalkīkṛtya pibennaraḥ/ mūtradoṣaviśuddhyarthaṃ tathaivāśmarināśanam&amp;// </l>
                    <l xml:id="Su.6.58.46">[Su.6.58.46] pāṭalākṣāramāhṛtya saptakṛtvaḥ parisrutam/ pibenmūtravikāraghnaṃ saṃsṛṣṭaṃ tailamātrayā// </l>
                    <l xml:id="Su.6.58.47">[Su.6.58.47] nalāśmabhedadarbhekṣutrapusairvārubījakān/ kṣīre pariśṛtān tatra pibet sarpiḥ samāyutān// </l>
                    <l xml:id="Su.6.58.48">[Su.6.58.48] pāṭalyā yāvaśūkācca pāribhadrāttilādapi/ kṣārodakena matimān tvageloṣaṇacūrṇakam// </l>
                    <l xml:id="Su.6.58.49">[Su.6.58.49] pibedguḍena miśraṃ vā lihyāllehān pṛthak pṛthak/ ata ūrdhvaṃ pravakṣyāmi mūtradoṣe kramaṃ hitam// </l>
                    <l xml:id="Su.6.58.50">[Su.6.58.50] snehasvedopapannānāṃ hitaṃ teṣu virecanam/ tataḥ saṃśuddhadehānāṃ hitāścottarabastayaḥ// </l>
                    <l xml:id="Su.6.58.51">[Su.6.58.51] strīṇāmatiprasaṅgena śoṇitaṃ yasya dṛśyate&amp;/ maithunoparamastasya bṛṃhaṇaśca vidhiḥ smṛtaḥ// </l>
                    <l xml:id="Su.6.58.52">[Su.6.58.52] tāmracūḍavasā tailaṃ hitaṃ cottarabastiṣu/ vidhānaṃ tasya pūrvaṃ hi vyāsataḥ parikīrtitam// </l>
                    <l xml:id="Su.6.58.53">[Su.6.58.53] kṣaudrārdhapātraṃ dattvā ca pātraṃ tu kṣīrasarpiṣaḥ/ śarkarāyāśca cūrṇaṃ ca drākṣācūrṇaṃ ca tatsamam// </l>
                    <l xml:id="Su.6.58.54">[Su.6.58.54] svayaṅguptāphalaṃ caiva tathivekṣurakasya ca/ pippalīcūrṇasaṃyuktamardhabhāgaṃ prakalpayet// </l>
                    <l xml:id="Su.6.58.55">[Su.6.58.55] tadaikadhyaṃ samānīya khajenābhipramanthayet/ tataḥ pāṇitalaṃ cūrṇaṃ līḍhvā kṣīraṃ tataḥ pibet// </l>
                    <l xml:id="Su.6.58.56">[Su.6.58.56] etat sarpiḥ prayuñjānaḥ śuddhadeho naraḥ sadā/ mūtradoṣāñjayet &amp;sarvānanyayogaiḥ sudurjayān// </l>
                    <l xml:id="Su.6.58.57">[Su.6.58.57] jayecchoṇitadoṣāṃśca vandhyā garbhaṃ labheta ca/ nārī caitat prayuñjānā yonidosāt pramucyate// </l>
                    <l xml:id="Su.6.58.58">[Su.6.58.58] balā kolāsthi madhukaṃ śvadaṃṣṭrā+atha śatāvarī/ mṛṇālaṃ ca kaśeruśca bījānīkṣurakasya ca// </l>
                    <l xml:id="Su.6.58.59">[Su.6.58.59] sahasravīryā+aṃśumatī payasyā saha kālayā/ śṛgālavinnā+atibalā bṛṃhaṇīyo gaṇastathā// </l>
                    <l xml:id="Su.6.58.60">[Su.6.58.60] etāni samabhāgāni matimān saha sādhayet/ caturguṇena payasā guḍasya tulayā saha// </l>
                    <l xml:id="Su.6.58.61">[Su.6.58.61] droṇāvaśiṣṭaṃ tat pūtaṃ pacettena ghṛtāḍhakam/ tat siddhaṃ kalaśe sthāpyaṃ kṣaudraprasthena saṃyutam// </l>
                    <l xml:id="Su.6.58.62">[Su.6.58.62] sarpiretat prayuñjāno mūtradoṣāt pramucyate/ tugākṣīryāśca cūrṇāni śarkarāyāstathaiva ca// </l>
                    <l xml:id="Su.6.58.63">[Su.6.58.63] kṣaudreṇa tulyānyāloḍya praśaste+ahani lehayet/ tasya khādedyathāśakti mātrāṃ kṣīraṃ tataḥ pibet// </l>
                    <l xml:id="Su.6.58.64">[Su.6.58.64] śukradoṣāñjayenmartyaḥ prāśya samyak suyantritaḥ/ vyavāyakṣīṇaretāstu sadyaḥ saṃlabhate sukham// </l>
                    <l xml:id="Su.6.58.65">[Su.6.58.65] ojasvī balavānmartyaḥ pibenneva ca hṛṣyati/ citrakaḥ sārivā caiva balā kālānusārivā// </l>
                    <l xml:id="Su.6.58.66">[Su.6.58.66] drākṣā viśālā pippalyastathā citraphalā bhevet/ tathaiva madhukaṃ pathyāṃ dadyādāmalakāni ca// </l>
                    <l xml:id="Su.6.58.67">[Su.6.58.67] ghṛtāḍhakaṃ pacedebhiḥ &amp;kalkaiḥ karṣasamanvitaiḥ/ kṣīradroṇe jaladroṇe tatsiddhamavatārayet// </l>
                    <l xml:id="Su.6.58.68">[Su.6.58.68] śītaṃ parisrutaṃ caiva śarkarāprasthasaṃyutam/ tugākṣīryāśca tat sarvaṃ matimān parimiśrayet// </l>
                    <l xml:id="Su.6.58.69">[Su.6.58.69] tato mitaṃ pibetkāle yathādoṣaṃ yathābalam/ vātaretāḥ śleṣmaretāḥ pittaretāstu yo bhavet// </l>
                    <l xml:id="Su.6.58.70">[Su.6.58.70] raktaretā granthiretāḥ pibedicchannarogatām/ jīvanīyaṃ ca vṛṣyaṃ ca sarpiretadbalāvaham// </l>
                    <l xml:id="Su.6.58.71">[Su.6.58.71] &amp;prakṣāhitaṃ ca dhanyaṃ ca sarvarogāpahaṃ śivam/ sarpiretat prayuñjānā strī garbhaṃ labhate+acirāt// </l>
                    <l xml:id="Su.6.58.72">[Su.6.58.72] asṛgdoṣāñjayeccāpi yonidoṣāṃśca saṃhatān/ mūtradoṣeṣu sarveṣu kuryādetaccikitsitam// iti suśrutasaṃhitāyāmuttaratantrāntargate kāyacikitsātantre mūtrāghātapratiṣedho nāma (viṃśo+adhyāyaḥ, āditaḥ) aṣṭapañcāśattamo+adhyāyaḥ//58// </l>
                </div>
                <div n="59" type="adhyāyaḥ" xml:id="suśrutasaṃhitā-body-div-6-div-59">
                    <head xml:id="suśrutasaṃhitā-body-div-6-div-59-head">ūnaṣaṣṭitamo+adhyāyaḥ/</head>
                    <l xml:id="Su.6.59.1">[Su.6.59.1] athāto mūtrakṛcchrapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.59.2">[Su.6.59.2] yathovāca bhagavān dhanvantariḥ// </l>
                    <l xml:id="Su.6.59.3">[Su.6.59.3] vātena pittena kaphena sarvaistathā+ābhighātaiḥ śakṛdaśmarībhyām/ tathā+aparaḥ śarkarayā sukaṣṭo mūtropaghātaḥ kathito+aṣṭamastu// </l>
                    <l xml:id="Su.6.59.4">[Su.6.59.4] alpamalpaṃ samutpīḍya muṣkamehanabastibhiḥ/ phaladbhiriva kṛcchreṇa vātāghātena mehati// </l>
                    <l xml:id="Su.6.59.5">[Su.6.59.5] hāridramuṣṇaṃ raktaṃ vā muṣkamehanabastibhiḥ/ agninā dahyamānābhaiḥ pittāghātena mehati// </l>
                    <l xml:id="Su.6.59.6">[Su.6.59.6] snigdhaṃ śuklamanuṣṇaṃ ca muṣkamehanabastibhiḥ/ saṃhṛṣṭaromā gurubhiḥ śleṣmāghātena mehati// </l>
                    <l xml:id="Su.6.59.7">[Su.6.59.7] dāhaśītarujāviṣṭo nānāvarṇaṃ muhurmuhuḥ/ tāmyamānastu kṛcchreṇa sannipātena mehati// </l>
                    <l xml:id="Su.6.59.8">[Su.6.59.8] mūtravāhiṣu śalyena kṣateṣvabhihateṣu ca/ srotaḥsu mūtrāghātastu jāyate bhṛśavedanaḥ&amp;// </l>
                    <l xml:id="Su.6.59.9">[Su.6.59.9] vātabastestu tulyāni tasya liṅgāni lakṣayet/ śakṛtastu pratīghātādvāyurviguṇatāṃ gataḥ// </l>
                    <l xml:id="Su.6.59.10">[Su.6.59.10] ādhmānaṃ ca saśūlaṃ ca mūtrasaṅgaṃ karoti hi/ aśmarīhetukaḥ pūrvaṃ mūtraghāta udāhṛtaḥ// </l>
                    <l xml:id="Su.6.59.11">[Su.6.59.11] aśmarī śarkarā caiva &amp;tulye saṃbhavalakṣaṇaiḥ/ śarkarāyā viśeṣaṃ tu śṛṇu kīrtayato mama// </l>
                    <l xml:id="Su.6.59.12">[Su.6.59.12] pacyamānasya pittena bhidyamānasya vāyunā/ śleṣmaṇo+avayavā bhinnāḥ śarkarā iti saṃjñitāḥ// </l>
                    <l xml:id="Su.6.59.13">[Su.6.59.13] hṛtpīḍā vepathuḥ śūlaṃ kukṣau&amp; vahniḥ sudurbalaḥ/ tābhirbhavati mūrcchā ca mūtrāghātaśca dāruṇaḥ// </l>
                    <l xml:id="Su.6.59.14">[Su.6.59.14] mūtraveganirastāsu tāsu śāmyati vedanā/ &amp;yāvadanyā punarnaiti guḍikā srotaso mukham// </l>
                    <l xml:id="Su.6.59.15">[Su.6.59.15] śarkarāsaṃbhavasyaitanmūtrāghātasya lakṣaṇam/ cikitsitamathaiteṣāmaṣṭānāmapi vakṣyate// </l>
                    <l xml:id="Su.6.59.16">[Su.6.59.16] aśmarīṃ ca samāśritya yaduktaṃ prasamīkṣya tat/ yathādoṣaṃ prayuñjīta snehādimapi ca kramam// </l>
                    <l xml:id="Su.6.59.17">[Su.6.59.17] śvadaṃṣṭrāśmabhidau kumbhīṃ hapuṣāṃ kaṇṭakārikām/ balāṃ śatāvarīṃ rāsnāṃ varuṇaṃ girikarṇikām// </l>
                    <l xml:id="Su.6.59.18">[Su.6.59.18] tathā vidārigandhādiṃ saṃhṛtya traivṛtaṃ pacet/ tailaṃ ghṛtaṃ vā tat peyaṃ tena vā+apyanuvāsanam// </l>
                    <l xml:id="Su.6.59.19">[Su.6.59.19] dadyāduttarabastiṃ ca vātakṛcchropaśāntaye/ śvadaṃṣṭrāsvarase tailaṃ saguḍakṣīranāgaram// </l>
                    <l xml:id="Su.6.59.20">[Su.6.59.20] paktvā tat pūrvavadyojyaṃ tatrānilarujāpaham/ tṛṇotpalādikākolīnyagrodhādigaṇaiḥ kṛtam(śṛtam)// </l>
                    <l xml:id="Su.6.59.21">[Su.6.59.21] pītaṃ ghṛtaṃ pittakṛcchraṃ nāśayet kṣīrameva vā/ dadyāduttarabastiṃ ca pittakṛcchropaśāntaye// </l>
                    <l xml:id="Su.6.59.22">[Su.6.59.22] ebhireva kṛtaḥ snehastrividheṣvapi bastiṣu/ hitaṃ virecanaṃ cekṣukṣīradrākṣārasairyutam// </l>
                    <l xml:id="Su.6.59.23">[Su.6.59.23] surasoṣakamustādau varuṇādau ca &amp;yat kṛtam/ tailaṃ tathā yavāgvādi &amp;kaphāghāte praśasyate// </l>
                    <l xml:id="Su.6.59.24">[Su.6.59.24] yathādoṣocchrayaṃ kuryādetāneva ca sarvaje/ phalguvṛścīradarbhāśmasāracūrṇaṃ ca vāriṇā// </l>
                    <l xml:id="Su.6.59.25">[Su.6.59.25] surekṣurasadarbhāmbupītaṃ kṛcchrarujāpaham/ tathā+abhighātaje kuryāt sadyovraṇacikitsitam// </l>
                    <l xml:id="Su.6.59.26">[Su.6.59.26] mūtrakṛcchre śakṛjjāte kāryā vātaharī kriyā/ svedāvagāhāvabhyaṅgabasticūrṇakriyāstathā// </l>
                    <l xml:id="Su.6.59.27">[Su.6.59.27] ye tvanye tu tathā kṛcchre tayoḥ proktaḥ kriyāvidhiḥ// iti suśrutasaṃhitāyāmuttaratantrāntargate kāyacikitsātantre mūtrakṛcchrapratiṣedho nāma (ekaviṃśatitamo+adhyāyaḥ, āditaḥ) ekonaṣaṣṭitamo+adhyāyaḥ//59// </l>
                </div>
                <div n="60" type="adhyāyaḥ" xml:id="suśrutasaṃhitā-body-div-6-div-60">
                    <head xml:id="suśrutasaṃhitā-body-div-6-div-60-head">ṣaṣṭitamo+adhyāyaḥ/</head>
                    <l xml:id="Su.6.60.1">[Su.6.60.1] athāto+amānuṣopasargapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.60.2">[Su.6.60.2] yathovāca bhagavān dhanvantariḥ// </l>
                    <l xml:id="Su.6.60.3">[Su.6.60.3] niśācarebhyo rakṣyastu nityameva kṣatāturaḥ/ iti yat prāgabhihitaṃ vistarastasya vakṣyate// </l>
                    <l xml:id="Su.6.60.4">[Su.6.60.4] guhyānāgatavijñānamanavasthā+asahiṣṇutā/ kriyā vā+amānuṣī yasmin sagrahaḥ parikīrtyate// </l>
                    <l xml:id="Su.6.60.5">[Su.6.60.5] aśuciṃ bhinnamaryādaṃ kṣataṃ vā yadi vā+akṣatam/ hiṃsyurhiṃsāvihārārthaṃ satkārārthamathāpi vā// </l>
                    <l xml:id="Su.6.60.6">[Su.6.60.6] asaṅkhyeyā grahagaṇā grahādhipatayastu ye/ vyajyante vividhākārā bhidyante te tathā+aṣṭadhā// </l>
                    <l xml:id="Su.6.60.7">[Su.6.60.7] devāstathā śatrugaṇāśca teṣāṃ gandharvayakṣāḥ pitaro bhujaṅgāḥ/ rakṣāṃsi yā cāpi piśācajātireṣo+aṣṭako devagaṇo grahākhyaḥ// </l>
                    <l xml:id="Su.6.60.8">[Su.6.60.8] saṃtuṣṭaḥ śucirapi ceṣṭagandhamālyo nistandrī hyavitathasaṃskṛtaprabhāṣī/ tejasvī sthiranayano varapradātā brahmaṇyo bhavati naraḥ sa devajuṣṭaḥ// </l>
                    <l xml:id="Su.6.60.9">[Su.6.60.9] saṃsvedī dvijagurudevadoṣavaktā jihmākṣo vigatabhayo vimārgadṛṣṭiḥ/ santuṣṭo bhavati na cānnapānajātairduṣṭātmā bhavati ca devaśatrujuṣṭaḥ// </l>
                    <l xml:id="Su.6.60.10">[Su.6.60.10] hṛṣṭātmā pulinavanāntaropasevī svācāraḥ priyaparigītagandhamālyaḥ/ nṛtyan vai prahasati cāru cālpaśabdaṃ gandharvagrahaparipīḍito manuṣyaḥ// </l>
                    <l xml:id="Su.6.60.11">[Su.6.60.11] tāmrākṣaḥ priyatanuraktavastradhārī gambhīro &amp;drutamatiralpavāk sahiṣśuḥ/ tejasvī vadati ca kiṃ dadāmi kasmai yo yakṣagrahaparipīḍito manuṣyaḥ// </l>
                    <l xml:id="Su.6.60.12">[Su.6.60.12] pretebhyo visṛjati saṃstareṣu piṇḍān śāntātmā jalamapi cāpasavyavastraḥ/ māṃsepsustilaguḍapāyasābhikāmastadbhukto&amp; bhavati pitṛgrahābhibhūtaḥ// </l>
                    <l xml:id="Su.6.60.13">[Su.6.60.13] bhūmau yaḥ prasarati sarpavat kadācit sṛkkiṇyau vilikhati&amp; jihvayā tathaiva/ nidrālurguḍamadhudugdhapāyasepsurvijñeyo bhavati bhujaṅgamena juṣṭaḥ// </l>
                    <l xml:id="Su.6.60.14">[Su.6.60.14] māṃsāsṛgvividhasurāvikāralipsurnirlajjo bhṛśamatiniṣṭhuro+atiśūraḥ/ krodhālurvipulabalo niśāvihārī śaucadviḍ bhavati ca rakṣasā gṛhītaḥ// </l>
                    <l xml:id="Su.6.60.15">[Su.6.60.15] uddhastaḥ kṛśaparuṣaścirapralāpī durgandho bhṛśamaśucistathā+atilolaḥ/ bahvāśī vijanahimāmburātrisevī &amp;vyāvigno bhramati rudan piśācajuṣṭaḥ// </l>
                    <l xml:id="Su.6.60.16">[Su.6.60.16] sthūlākṣastvaritagatiḥ svaphenalehī nidrāluḥ patati ca kampate ca yo+ati/ yaścādridviradanagādivicyutaḥ san saṃsṛṣṭo na bhavati vārdhakena juṣṭaḥ// </l>
                    <l xml:id="Su.6.60.17">[Su.6.60.17] devagrahāḥ paurṇamāsyāmasurāḥ sandhyayorapi/ gandharvāḥ prāyaśo+aṣṭamyāṃ yakṣāśca pratipadyatha// </l>
                    <l xml:id="Su.6.60.18">[Su.6.60.18] kṛṣṇakṣaye ca pitaraḥ paścamyāmapi coragāḥ/ rakṣāṃsi niśi paiśācāścaturdaśyāṃ viśanti ca// </l>
                    <l xml:id="Su.6.60.19">[Su.6.60.19] darpaṇādīn yathā chāyā śītoṣṇaṃ prāṇino yathā/ svamaṇiṃ bhāskarasyosrā yathā dehaṃ ca dehadhṛk/ viśanti ca na dṛśyante grahāstadvaccharīriṇam// </l>
                    <l xml:id="Su.6.60.20">[Su.6.60.20] tapāṃsi tīvrāṇi tathaiva dānaṃ vratāni dharmo niyamāśca satyam/ guṇāstathā+aṣṭāvapi teṣu nityā vyastāḥ samastāśca yathāprabhāvam// </l>
                    <l xml:id="Su.6.60.21">[Su.6.60.21] na te manuṣyaiḥ saha saṃviśanti na vā manuṣyān kvacidāviśanti/ ye tvāviśantīti vadanti mohātte bhūtavidyāviṣayādapohyāḥ// </l>
                    <l xml:id="Su.6.60.22">[Su.6.60.22] teṣāṃ grahāṇāṃ paricārakā ye koṭīsahasrāyutapadmasaṃkhyāḥ/ asṛgvasāmāṃsabhujaḥ subhīmā niśāvihārāśca tamāviśanti// </l>
                    <l xml:id="Su.6.60.23">[Su.6.60.23] niśācarāṇāṃ teṣāṃ hi ye devagaṇamāśritāḥ/ te tu tatsattvasaṃsargādvijñeyāstu tadañjanāḥ// </l>
                    <l xml:id="Su.6.60.24">[Su.6.60.24] devagrahā iti punaḥ procyante+aśucayaśca&amp; ye/ devavacca namasyante pratyarthyante ca devavat// </l>
                    <l xml:id="Su.6.60.25">[Su.6.60.25] &amp;svāmiśīlakriyācārāḥ krama eṣa surādiṣu/ nirṛteryā duhitarastāsāṃ sa prasavaḥ smṛtaḥ// </l>
                    <l xml:id="Su.6.60.26">[Su.6.60.26] satyatvādapavṛtteṣu vṛttisteṣāṃ gaṇaiḥ kṛtā/ hiṃsāvihārā ye keciddevabhāvabhupāśritāḥ&amp;// </l>
                    <l xml:id="Su.6.60.27">[Su.6.60.27] bhūtānīti kṛtā saṃjñā teṣāṃ saṃjñāpravaktṛbhiḥ/ grahasaṃjñāni bhūtāni yasmādvettyanayā bhiṣak// </l>
                    <l xml:id="Su.6.60.28">[Su.6.60.28] vidyayā bhūtavidyātvamata eva nirucyate/ teṣāṃ śāntyarthamanvicchan vaidyastu susamāhitaḥ// </l>
                    <l xml:id="Su.6.60.29">[Su.6.60.29] japaiḥ saniyamairhomairārabheta cikitsitum/ raktāni gandhamālyāni bījāni madhusarpiṣī// </l>
                    <l xml:id="Su.6.60.30">[Su.6.60.30] bhakṣyāśca sarve sarveṣāṃ sāmānyo vidhirucyate/ vastrāṇi gandhamālyāni māṃsāni&amp; rudhirāṇi ca// </l>
                    <l xml:id="Su.6.60.31">[Su.6.60.31] yāni yeṣāṃ yatheṣṭāni tāni tebhyaḥ pradāpayet/ hiṃsanti manujān yeṣu prāyaśo divaseṣu tu// </l>
                    <l xml:id="Su.6.60.32">[Su.6.60.32] dineṣu teṣu deyāni tadbhūtavinivṛttaye/ devagrahe devagṛhe hutvā+agniṃ prāpayed(dāpayed)balim// </l>
                    <l xml:id="Su.6.60.33">[Su.6.60.33] kuśasvastikapūpājyacchatrapāyasasaṃbhṛtam/ asurāya yathākālaṃ vidadhyāccatvarādiṣu// </l>
                    <l xml:id="Su.6.60.34">[Su.6.60.34] gandharvasya gavāṃ madhye &amp;madyamāṃsāmbujāṅgalam/ hṛdye veśmani yakṣasya kulmāṣāsṛksurādibhiḥ// </l>
                    <l xml:id="Su.6.60.35">[Su.6.60.35] atimuktakakundābjaiḥ puṣpaiśca vitaredbalim/ nadyāṃ pitṛgrahāyeṣṭaṃ kuśāstaraṇabhūṣitam// </l>
                    <l xml:id="Su.6.60.36">[Su.6.60.36] tatraivopahareccāpi nāgāya vividhaṃ balim/ catuṣpathe rākṣasasya bhīmeṣu gahaneṣu vā// </l>
                    <l xml:id="Su.6.60.37">[Su.6.60.37] śūnyāgāre piśācasya tīvraṃ balimupāharet/ pūrvamācaritairmantrairbhūtavidyānidarśitaiḥ// </l>
                    <l xml:id="Su.6.60.38">[Su.6.60.38] na śakyā balibhirjetuṃ yogaistān samupācaret/ ajarkṣacarmaromāṇi śalyakolūkayostathā// </l>
                    <l xml:id="Su.6.60.39">[Su.6.60.39] hiṅguṃ mūtraṃ ca bastasya dhūmamasya prayojayet/ etena śāmyati kṣipraṃ balavānapi yo grahaḥ// </l>
                    <l xml:id="Su.6.60.40">[Su.6.60.40] gajāhvapippalīmūlavyoṣāmalakasarṣapān/ godhānakulamārjāraṛṣyapittaprapeṣitān&amp;// </l>
                    <l xml:id="Su.6.60.41">[Su.6.60.41] nasyābhyañjanasekeṣu vidadhyādyogatattvavit/ svarāśvāśvatarolūkakarabhaśvaśṛgālajam// </l>
                    <l xml:id="Su.6.60.42">[Su.6.60.42] purīṣaṃ &amp;gṛdhrakākānāṃ varāhasya ca peṣayet/ bastamūtreṇa tatsiddhaṃ tailaṃ syāt pūrvavaddhitam// </l>
                    <l xml:id="Su.6.60.43">[Su.6.60.43] śirīṣabījaṃ laśunaṃ śuṇṭhīṃ siddhārthakaṃ vacām/ mañjiṣṭhāṃ rajanīṃ kṛṣṇāṃ bastamūtreṇa peṣayet// </l>
                    <l xml:id="Su.6.60.44">[Su.6.60.44] vartyaśchāyāviśuṣkāstāḥ sapittā nayanāñjanam/ naktamālaphalaṃ vyoṣaṃ mūlaṃ śyonākabilvayoḥ// </l>
                    <l xml:id="Su.6.60.45">[Su.6.60.45] haridre ca kṛtā vartyaḥ pūrvavannayanāñjanam/ saindhavaṃ kaṭukāṃ hiṅguṃ vayaḥsthāṃ ca vacāmapi/ bastamūtreṇa saṃpiṣṭaṃ matsyapittena pūrvavat// </l>
                    <l xml:id="Su.6.60.46">[Su.6.60.46] ye ye grahā na sidhyanti sarveṣāṃ nayanāñjanam/ pūrāṇasarpirlaśunaṃ hiṅgu siddhārthakaṃ vacā// </l>
                    <l xml:id="Su.6.60.47">[Su.6.60.47] golomī cājalomī ca bhūtakeśī jaṭā tathā/ kukkuṭā sarpagandhā ca tathā kāṇavikāṇike// </l>
                    <l xml:id="Su.6.60.48">[Su.6.60.48] vajraproktā&amp; vayaḥsthā ca śṛṅgī mohanavallikā/ arkamūlaṃ trikaṭukaṃ latā srotojamañjanam// </l>
                    <l xml:id="Su.6.60.49">[Su.6.60.49] naipālī haritālaṃ ca rakṣoghnā ye ca kīrtitāḥ/ siṃhavyāghrarkṣamārjāradvīpivājigavāṃ tathā// </l>
                    <l xml:id="Su.6.60.50">[Su.6.60.50] śvāvicchalyakagodhānāmuṣṭrasya nakulasya ca/ viṭtvagromavasāmūtraraktapittanakhādayaḥ// </l>
                    <l xml:id="Su.6.60.51">[Su.6.60.51] asmin varge bhiṣak kuryāttailāni ca ghṛtāni ca/ pānābhyañjananasyeṣu tāni yojyāni jānatā// </l>
                    <l xml:id="Su.6.60.52">[Su.6.60.52] avapīḍe+añjane caiva vidadhyādguṭikīkṛtam/ vidadhīta parīṣeke kvathitaṃ cūrṇitaṃ tathā// </l>
                    <l xml:id="Su.6.60.53">[Su.6.60.53] uddhūlane ślakṣṇapiṣṭaṃ pradehe cāvacārayet/ eṣa sarvavikārāṃstu mānasānaparājitaḥ// </l>
                    <l xml:id="Su.6.60.54">[Su.6.60.54] hanyādalpena kālena snehādirapi ca &amp;kramaḥ/ na &amp;cācaukṣaṃ prayuñjīta prayogaṃ devatāgrahe// </l>
                    <l xml:id="Su.6.60.55">[Su.6.60.55] ṛte piśācādanyatra pratikūlaṃ na cācaret/ vaidyāturau nihanyuste dhruvaṃ kruddhā majaujasaḥ// </l>
                    <l xml:id="Su.6.60.56">[Su.6.60.56] hitāhitīye yaccoktaṃ nityameva samācaret/ tataḥ prāpsyati siddhiṃ ca yaśaśca vipulaṃ bhiṣak// iti suśrutasaṃhitāyāmuttaratantrāntargate nāma (prathamo+adhyāyaḥ, āditaḥ) ṣaṣṭitamo+adhyāyaḥ//60// </l>
                </div>
                <div n="61" type="adhyāyaḥ" xml:id="suśrutasaṃhitā-body-div-6-div-61">
                    <head xml:id="suśrutasaṃhitā-body-div-6-div-61-head">ekaṣaṣṭitamo+adhyāyaḥ/</head>
                    <l xml:id="Su.6.61.1">[Su.6.61.1] athāto+apasmārapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.61.2">[Su.6.61.2] yathovāca bhagavān dhanvantariḥ// </l>
                    <l xml:id="Su.6.61.3">[Su.6.61.3] smṛtirbhūtārthavijñānamapaśca parivarjane/ apasmāra iti proktastato+ayaṃ vyādhirantakṛt// </l>
                    <l xml:id="Su.6.61.4">[Su.6.61.4] mithyātiyogendriyārthakarmaṇāmabhisevanāt/ viruddhamalināhāravihārakupitairmalaiḥ// </l>
                    <l xml:id="Su.6.61.5">[Su.6.61.5] veganigrahaśīlānāmahitāśucibhojinām/ rajastamobhibhūtānāṃ gacchatāṃ ca rajasvalām// </l>
                    <l xml:id="Su.6.61.6">[Su.6.61.6] tathā kāmabhayodvegakrodhaśokādibhirbhṛśam/ cetasyabhihate puṃsāmapasmāro+abhijāyate// </l>
                    <l xml:id="Su.6.61.7">[Su.6.61.7] hṛtkampaḥ śūnyatā svedo dhyānaṃ mūrcchā pramūḍhatā/ nidrānāśaśca tasmiṃstu bhaviṣyati bhavantyatha// </l>
                    <l xml:id="Su.6.61.8">[Su.6.61.8] saṃjñāvaheṣu srotaḥsu doṣavyāpteṣu mānavaḥ/ rajastamaḥparīteṣu mūḍho bhrāntena cetasā// </l>
                    <l xml:id="Su.6.61.9">[Su.6.61.9] vikṣipan hastapādaṃ ca vijihmabhrūrvilocanaḥ/ dantān khādan vaman phenaṃ vivṛtākṣaḥ patet kṣitau// </l>
                    <l xml:id="Su.6.61.10">[Su.6.61.10] alpakālānataraṃ cāpi punaḥ saṃjñāṃ labheta saḥ/ so+apasmāra iti proktaḥ sa ca dṛṣṭaścaturvidhaḥ// </l>
                    <l xml:id="Su.6.61.11">[Su.6.61.11] vātapittakaphairnṝṇāṃ caturthaḥ sannipātataḥ/ vepamāno daśan dantān śvasan phenaṃ vamannapi// </l>
                    <l xml:id="Su.6.61.12">[Su.6.61.12] yo brūyādvikṛtaṃ sattvaṃ kṛṣṇaṃ māmanudhāvati/ tato me cittanāśaḥ syāt so+apasmāro+anilātmakaḥ// </l>
                    <l xml:id="Su.6.61.13">[Su.6.61.13] tṛṭtāpasvedamūrcchārto dhunvannaṅgāni vihvalaḥ/ yo brūyādvikṛtaṃ sattvaṃ pītaṃ māmanudhāvati// </l>
                    <l xml:id="Su.6.61.14">[Su.6.61.14] tato me cittanāśaḥ syāt sa pittabhava ucyate/ śītahṛllāsanidrārtaḥ patan bhūmau vaman kapham// </l>
                    <l xml:id="Su.6.61.15">[Su.6.61.15] yo brūyādvikṛtaṃ sattvaṃ śuklaṃ māmanudhāvati/ tato me cittanāśaḥ syāt so+apasmāraḥ kaphātmakaḥ// </l>
                    <l xml:id="Su.6.61.16">[Su.6.61.16] hṛdi todastṛḍutkledastriṣvapyeteṣu saṃkhyayā/ pralāpaḥ kūjanaṃ kleśaḥ pratyekaṃ tu bhavediha// </l>
                    <l xml:id="Su.6.61.17">[Su.6.61.17] sarvaliṅgasamavāyaḥ sarvadoṣaprakopaje/ animittāgamādvyādhergamanādakṛte+api ca// </l>
                    <l xml:id="Su.6.61.18">[Su.6.61.18] āgamāccāpyapasmāraṃ vadantyanye na doṣajam/ kramopayogāddoṣāṇāṃ kṣaṇikatvāttathaiva ca// </l>
                    <l xml:id="Su.6.61.19">[Su.6.61.19] āgamādvaiśvarūpyācca sa tu nirvarṇyate budhaiḥ/ deve varṣatyapi yathā bhūmau bījāni kānicit// </l>
                    <l xml:id="Su.6.61.20">[Su.6.61.20] śaradi pratirohanti tathā vyādhisamudbhavaḥ/ sthāyinaḥ kecidalpena kālenābhipravardhitāḥ// </l>
                    <l xml:id="Su.6.61.21">[Su.6.61.21] darśayanti vikārāṃstu viśvarūpānnisargataḥ/ apasmāro mahāvyādhistasmāddoṣaja eva tu// </l>
                    <l xml:id="Su.6.61.22">[Su.6.61.22] tasya kāryo vidhiḥ sarvo ya unmādeṣu vakṣyate/ purāṇasarpiṣaḥ pānamabhyaṅgaścaiva pūjitaḥ// </l>
                    <l xml:id="Su.6.61.23">[Su.6.61.23] upayogo grahoktānāṃ yogānāṃ tu viśeṣataḥ/ tataḥ sidhyanti te sarve yogairanyaiśca sādhayet/ śigrukaṭvaṅgakiṇvāhinimbatvagrasasādhitam// </l>
                    <l xml:id="Su.6.61.24">[Su.6.61.24] caturguṇe gavāṃ mūtre tailābhyañjane hitam/ godhānakulanāgānāṃ pṛṣatarkṣagavāmapi// </l>
                    <l xml:id="Su.6.61.25">[Su.6.61.25] pitteṣu siddhaṃ tailaṃ ca pānābhyaṅgeṣu pūjitam/ tīkṣṇairubhayatobhāgaiḥ śiraścāpi viśodhayet// </l>
                    <l xml:id="Su.6.61.26">[Su.6.61.26] pūjāṃ rudrasya kurvīta tadgaṇānāṃ ca nityaśaḥ/ vātikaṃ bastibhiścāpi paittikaṃ tu virecanaiḥ// </l>
                    <l xml:id="Su.6.61.27">[Su.6.61.27] kaphajaṃ vamanairdhīmānapasmāramupācaret/ kulatthayavakolāni śaṇabījaṃ palaṅkaṣām// </l>
                    <l xml:id="Su.6.61.28">[Su.6.61.28] jaṭilāṃ pañcamūlyau dve pathyāṃ cotkvāthya yatnataḥ/ bastamūtrayutaṃ sarpiḥ pacettadvātike hitam// </l>
                    <l xml:id="Su.6.61.29">[Su.6.61.29] kākolyādipratīvāpaṃ siddhaṃ ca prathame gaṇe/ payomadhusitāyuktaṃ ghṛtaṃ tat paittike hitam// </l>
                    <l xml:id="Su.6.61.30">[Su.6.61.30] kākolyādipratīvāpaṃ siddhaṃ ca prathame gaṇe/ payomadhusitāyuktaṃ ghṛtaṃ tat paittike hitam// </l>
                    <l xml:id="Su.6.61.31">[Su.6.61.31] suradrumavacākuṣṭhasiddhārthavyoṣahiṅgubhiḥ/ mañjiṣṭhārajanīyugmasamaṅgātriphalāmbudaiḥ// </l>
                    <l xml:id="Su.6.61.32">[Su.6.61.32] karañjabījaśairīṣagirikarṇīhutāśanaiḥ/ siddhaṃ siddhārthakaṃ nāma sarpirmūtracaturguṇam// </l>
                    <l xml:id="Su.6.61.33">[Su.6.61.33] kṛmikuṣṭhagaraśvāsabalāsaviṣamajvarān/ sarvabhūtagrahonmādānapasmārāṃśca nāśayet// </l>
                    <l xml:id="Su.6.61.34">[Su.6.61.34] daśamūlendravṛkṣatvaṅmūrvābhārgīphalatrikaiḥ/ śampākaśreyasīsaptaparṇāpāmārgaphalgubhiḥ// </l>
                    <l xml:id="Su.6.61.35">[Su.6.61.35] śṛtaiḥ kalkaiśca bhūnimbapūtīkavyoṣacitrakaiḥ/ trivṛtpāṭhāniśāyugmasārivādvayapauṣkaraiḥ// </l>
                    <l xml:id="Su.6.61.36">[Su.6.61.36] kaṭukāyāsadantyugrānīlinīkrimiśatrubhiḥ&amp;/ sarpirebhiśca gokṣīradadhimūtraśakṛdrasaiḥ// </l>
                    <l xml:id="Su.6.61.37">[Su.6.61.37] sādhitaṃ pañcagavyākhyaṃ sarvāpasmārabhūtanut/ cāturthakakṣayaśvāsānunmādāṃśca niyacchati// </l>
                    <l xml:id="Su.6.61.38">[Su.6.61.38] bhārgīśṛte pacet kṣīre śālitaṇḍulapāyasam/ tryahaṃ śuddhāya taṃ bhoktuṃ varāhāyopakalpayet// </l>
                    <l xml:id="Su.6.61.39">[Su.6.61.39] jñātvā ca madhurībhūtaṃ taṃ viśasyānnamuddharet/ trīn bhāgāṃstasya cūrṇasya kiṇvabhāgena saṃsṛjet// </l>
                    <l xml:id="Su.6.61.40">[Su.6.61.40] maṇḍodakārthe deyaśca bhārgīkvāthaḥ suśītalaḥ/ śuddhe kumbhe nidadhyācca saṃbhāraṃ taṃ surāṃ tataḥ// </l>
                    <l xml:id="Su.6.61.41">[Su.6.61.41] jātagandhāṃ jātarasāṃ pāyayedāturaṃ bhiṣak/ sirāṃ vidhyedatha prāptāṃ maṅgalyāni ca dhārayet// iti susrutasaṃhitāyāmuttaratantrāntargate bhūtavidyātantre+apasmārapratiṣedho nāma (dvitīyo+adhyāyaḥ, āditaḥ) ekaṣaṣṭitamo+adhyāyaḥ//61// </l>
                </div>
                <div n="62" type="adhyāyaḥ" xml:id="suśrutasaṃhitā-body-div-6-div-62">
                    <head xml:id="suśrutasaṃhitā-body-div-6-div-62-head">dviṣaṣṭitamo+adhyāyaḥ/</head>
                    <l xml:id="Su.6.62.1">[Su.6.62.1] athāta unmādapratiṣedhamadhyāyaṃ vyākhyāsyāmaḥ// </l>
                    <l xml:id="Su.6.62.2">[Su.6.62.2] yathovāca bhagavān dhanvantariḥ// </l>
                    <l xml:id="Su.6.62.3">[Su.6.62.3] madayantyuddhatā(madayantyudgatā) doṣā yasmādunmārgamāśritāḥ&amp;/ mānaso+ayamato vyādhirunmāda iti kīrtitaḥ&amp;// </l>
                    <l xml:id="Su.6.62.4">[Su.6.62.4] ekaikaśaḥ&amp; samastaiśca doṣairatyarthamūrcchitaiḥ/ mānasena ca duḥkhena sa pañcavidha ucyate// </l>
                    <l xml:id="Su.6.62.5">[Su.6.62.5] viṣādbhavati ṣaṣṭhaśca yathāsvaṃ tatra bheṣajam/ sa cāpravṛddhastaruṇo madasaṃjñāṃ bibharti ca// </l>
                    <l xml:id="Su.6.62.6">[Su.6.62.6] mohodvegau svanaḥ śrotre gātrāṇāmapakarṣaṇam/ atyutsāho+aruciścānne svapne kaluṣabhojanam&amp;// </l>
                    <l xml:id="Su.6.62.7">[Su.6.62.7] vāyunonmathanaṃ cāpi &amp;bhramaścakragatasya vā/ yasya syādacireṇaiva unmādaṃ so+adhigacchati// </l>
                    <l xml:id="Su.6.62.8">[Su.6.62.8] rūkṣacchaviḥ paruṣavāgdhamanītato vā &amp;śītāturaḥ kṛśatanuḥ sphuritāṅgasandhiḥ/ āsphoṭayasyaṭati gāyati nṛtyaśīlo vikrośati bhramati cāpyanilaprakopāt// </l>
                    <l xml:id="Su.6.62.9">[Su.6.62.9] tṛṭsvedadāhabahulo bahubhigvinidrāśchāyāhimānilajalāntavihārasevī/ tīkṣṇo himāmbuni caye+api sa vahniśaṅkī pittāddivā nabhasi paśyati tārakāśca// </l>
                    <l xml:id="Su.6.62.10">[Su.6.62.10] chardyagnisādasadanārucikāsayukto yoṣidviviktaratiralpamatipracāraḥ/ nidrāparo+alpakathano+alpabhuguṣṇasevī rātrau bhṛśaṃ bhavati cāpi kaphaprakopāt// </l>
                    <l xml:id="Su.6.62.11">[Su.6.62.11] sarvātmake pavanapittakaphā yathāsvaṃ saṃharṣitā iva ca liṅgamudīrayanti// </l>
                    <l xml:id="Su.6.62.12">[Su.6.62.12] caurairnarendrapuruṣairaribhistathā+anyairvitrāsitasya dhanabāndhavasaṃkṣayādvā/ gāḍhaṃ kṣate manasi ca priyayā riraṃsorjāyeta cotkaṭataro manaso vikāraḥ// </l>
                    <l xml:id="Su.6.62.13">[Su.6.62.13] citraṃ sa jalpati manonugataṃ visaṃjño gāyatyatho hasati roditi &amp;mūḍhasaṃjñaḥ/ raktekṣaṇo hatabalendriyabhāḥ sudīnaḥ śyāvānano viṣakṛto&amp;+atha bhavet parāsuḥ// </l>
                    <l xml:id="Su.6.62.14">[Su.6.62.14] snigdhaṃ svinnaṃ tu manujamunmādārtaṃ viśodhayet/ tīkṣṇairubhayatobhāgaiḥ śirasaśca virecanaiḥ// </l>
                    <l xml:id="Su.6.62.15">[Su.6.62.15] vividhairavapīḍaiśca sarṣapasnehasaṃyutaiḥ/ yojayitvā tu taccūrṇaṃ ghrāṇe &amp;tasya prayojayet// </l>
                    <l xml:id="Su.6.62.16">[Su.6.62.16] satataṃ dhūpayeccainaṃ śvagomāṃsaiḥ supūtibhiḥ/ sarṣapānāṃ ca tailena nasyābhyaṅgau hitau sadā// </l>
                    <l xml:id="Su.6.62.17">[Su.6.62.17] darśayedadbhutānyasya vadennāśaṃ priyasya vā/ bhīmākārairnarairnāgairdāntairvyālaiśca nirviṣaiḥ// </l>
                    <l xml:id="Su.6.62.18">[Su.6.62.18] bhīṣayet saṃyataṃ pāśaiḥ kaśābhirvā+atha tāḍayet/ yantrayitvā suguptaṃ vā trāsayettaṃ tṛṇāgninā// </l>
                    <l xml:id="Su.6.62.19">[Su.6.62.19] jalena tarjayedvā+api rajjughātairvibhāvayet/ balavāṃścāpi saṃrakṣet jale+antaḥ parivāsayet/ pratudedārayā cainaṃ marmāghātaṃ vivarjayet/ veśmano+antaḥ praviśyainaṃ rakṣaṃstadveśma dīpayet// </l>
                    <l xml:id="Su.6.62.20">[Su.6.62.20] sāpidhāne &amp;jaratkūpe satataṃ vā nivāsayet/ tryahāttryahādyavāgūśca &amp;tarpaṇān vā pradāpayet// </l>
                    <l xml:id="Su.6.62.21">[Su.6.62.21] kevalānambuyuktān vā kulmāṣān vā bahuśrutaḥ/ hṛdyaṃ yaddīpanīyaṃ ca tatpathyaṃ tasya bhojayet(yojayet)// </l>
                    <l xml:id="Su.6.62.22">[Su.6.62.22] (viḍaṅgatriphalāmustamañjiṣṭhādāḍimotpalaiḥ/ śyāmailavālukailābhiścandanāmaradārubhiḥ// </l>
                    <l xml:id="Su.6.62.23">[Su.6.62.23] barhiṣṭharajanīkuṣṭhaparṇinīsārivādvayaiḥ/ hareṇukātrivṛddantīvacātālīsakeśaraiḥ// </l>
                    <l xml:id="Su.6.62.24">[Su.6.62.24] dvikṣīraṃ sādhitaṃ sarpirmālatīkusumaiḥ saha/ gulmakāsajvaraśvāsakṣayonmādanivāraṇam// </l>
                    <l xml:id="Su.6.62.25">[Su.6.62.25] etadeva hi saṃpakvaṃ jīvanīyopasaṃbhṛtam/ caturguṇena dugdhena mahākalyāṇamucyate// </l>
                    <l xml:id="Su.6.62.26">[Su.6.62.26] apasmāraṃ grahaṃ śoṣaṃ klaibyaṃ kārśyamabījatām/ ghṛtametannihantyāśu ye cādau gaditā gadāḥ// </l>
                    <l xml:id="Su.6.62.27">[Su.6.62.27] barhiṣṭhakuṣṭhamañjiṣṭhākaṭukailāniśāhvayaiḥ/ tagaratriphalāhiṅguvājigandhāmaradrumaiḥ// </l>
                    <l xml:id="Su.6.62.28">[Su.6.62.28] vacā+ajamodākākolīmedāmadhukapadmakaiḥ/ saśarkaraṃ hitaṃ sarpiḥ pakvaṃ kṣīracaturguṇam// </l>
                    <l xml:id="Su.6.62.29">[Su.6.62.29] bālānāṃ grahajuṣṭānāṃ puṃsāṃ duṣṭālparetasām/ khyātaṃ phalaghṛtaṃ strīṇāṃ vandhyānāṃ cāśu garbhadam//) </l>
                    <l xml:id="Su.6.62.30">[Su.6.62.30] brahmīmaindrīṃ viḍaṅgāni vyoṣaṃ hiṅgu surāṃ jaṭhām/ viṣaghnīṃ laśunaṃ rāsnāṃ viśalyāṃ surasāṃ vacām// </l>
                    <l xml:id="Su.6.62.31">[Su.6.62.31] jyotiṣmatīṃ &amp;nāgaraṃ ca anantāmabhayāṃ tathā/ saurāṣṭrīṃ ca samāṃśāni &amp;gajamūtreṇa peṣayet// </l>
                    <l xml:id="Su.6.62.32">[Su.6.62.32] chāyāviśuṣkāstadvartīryojayedvidhikovidaḥ/ avapīḍe+añjane+abhyaṅge nasye dhūme pralepane// </l>
                    <l xml:id="Su.6.62.33">[Su.6.62.33] uropāṅgalalāṭeṣu sirāścāsya vimokṣayet/ apasmārakriyāṃ cāpi grahoddiṣṭāṃ ca kārayet// </l>
                    <l xml:id="Su.6.62.34">[Su.6.62.34] śāntadoṣaṃ viśuddhaṃ ca snehabastibhirācaret/ unmādeṣu ca sarveṣu kuryāccattaprasādanam/ mṛdupūrvāṃ made+apyevaṃ kriyāṃ mṛdvīṃ prayojayet// </l>
                    <l xml:id="Su.6.62.35">[Su.6.62.35] śokaśalyaṃ vyapanayedunmāde pañcame bhiṣak/ viṣaje mṛdupūrvāṃ ca viṣaghnīṃ kārayet kriyām// iti suśrutasaṃhitāyāmuttaratantrāntargate bhūtavidyātantre unmādapratiṣedho nāma (tṛtīyo+adhyāyaḥ, āditaḥ) dviṣaṣṭitamo+adhyāyaḥ//62// </l>
                </div>
                <div n="63" type="adhyāyaḥ" xml:id="suśrutasaṃhitā-body-div-6-div-63">
                    <head xml:id="suśrutasaṃhitā-body-div-6-div-63-head">triṣaṣṭitamo+adhyāyaḥ/</head>
                    <l xml:id="Su.6.63.1">[Su.6.63.1] athāto rasabhedavikalpamadhyāyaṃ vyākhyāsyāmaḥ// </l>
                    <l xml:id="Su.6.63.2">[Su.6.63.2] yathovāca bhagavān dhanvantariḥ// </l>
                    <l xml:id="Su.6.63.3">[Su.6.63.3] doṣāṇāṃ pañcadaśadhā prasaro+abhihitastu yaḥ/ triṣaṣṭyā rasabhedānāṃ tatprayojanamucyate// </l>
                    <l xml:id="Su.6.63.4">[Su.6.63.4] avidagdhā vidagdhāśca bhidyante te triṣaṣṭidhā/ rasabhedatriṣaṣṭiṃ tu vīkṣya vīkṣyāvacārayet// </l>
                    <l xml:id="Su.6.63.5">[Su.6.63.5] &amp;ekaikenānugamanaṃ bhāgaśo yadudīritam/ &amp;doṣāṇāṃ tatra matimān triṣaṣṭiṃ tu prayojayet// </l>
                    <l xml:id="Su.6.63.6">[Su.6.63.6] yathākramapravṛttānāṃ dvikeṣu madhuro rasaḥ/ pañcānukramate yogānamlaścatura eva tu// </l>
                    <l xml:id="Su.6.63.7">[Su.6.63.7] trīṃścānugacchati raso lavaṇaḥ kaṭuko dvayam/ tiktaḥ kaṣāyamanveti te dvikā daśa pañca ca// </l>
                    <l xml:id="Su.6.63.8">[Su.6.63.8] tadyathā madhurāmlaḥ, madhuralavaṇaḥ, madhurakaṭukaḥ, madhuratiktaḥ, madhurakaṣāyaḥ, ete pañcānukrāntā madhureṇa; amlalavaṇaḥ, amlakaṭukaḥ, amlatiktaḥ, amlakaṣāyaḥ, ete catvāro+anukrāntā amlena; lavaṇakaṭukaḥ, lavaṇatiktaḥ, lavaṇakaṣāyaḥ, ete trayo+anukāntā lavaṇena; kaṭutiktaḥ, kaṭukaṣāyaḥ, dvāvetāvanukrāntau kaṭukena; tiktakaṣāyaḥ eka evānukrāntastiktena; &amp;evamete pañcadaśa dvikasaṃyogā vyākhyātāḥ// </l>
                    <l xml:id="Su.6.63.9">[Su.6.63.9] trikān vakṣyāmaḥ ādau prayujyamānastu madhuro daśa gacchati/ ṣaṭamlo lavaṇastasmādardhamekaṃ tathā&amp; kaṭuḥ// </l>
                    <l xml:id="Su.6.63.10">[Su.6.63.10] tadyathā madhurāmlalavaṇaḥ, madhurāmlakaṭukaḥ, madhurāmlatiktaḥ, madhurāmalakaṣāyaḥ, madhuralavaṇakaṭukaḥ, madhuralavaṇātiktaḥ, madhuralavaṇakaṣāyaḥ, madhurakaṭukatiktaḥ, madhurakaṭukaṣāyaḥ, madhuratiktakaṣāyaḥ, evameṣāṃ daśānāṃ trikasaṃyogānāmādau madhuraḥ prayujyate; amlalavaṇakaṭukaḥ, amlalavaṇatiktaḥ, amlalavaṇakaṣāyaḥ, amlakaṭutiktaḥ, amlakaṭukaṣāyaḥ, amlatiktakaṣāyaḥ, evameṣāṃ ṣaṇṇāmādāvamlaḥ prayujyate; lavaṇakaṭutiktaḥ, lavaṇakaṭukaṣāyaḥ, lavaṇatiktakaṣāyaḥ, evameṣāṃ trayāṇāmādau lavaṇaḥ prayujyate; kaṭutiktakaṣāyaḥ, evamekasyādau kaṭukaḥ prayujyate; evamete trikasaṃyogā viṃśatirvyākhyātāḥ// </l>
                    <l xml:id="Su.6.63.11">[Su.6.63.11] catuṣkān vakṣyāmaḥ/ catuṣkarasasaṃyogānmadhuro daśa gacchati/ caturo+amlo+anugacchecca lavaṇastvekameva tu// </l>
                    <l xml:id="Su.6.63.12">[Su.6.63.12] madhurāmlalavaṇakaṭukaḥ, madhurāmlalavaṇatiktaḥ, madhurāmlalavaṇakaṣāyaḥ, madhurāmlakaṭukatiktaḥ, madhurāmlakaṭukaṣāyaḥ, madhurāmlatiktakaṣāyaḥ, madhuralavaṇakaṭukatiktaḥ, madhuralavaṇakaṭukaṣāyaḥ, madhuralavaṇatiktakaṣāyaḥ, madhurakaṭutiktakaṣāyaḥ, evameṣāṃ daśānāmādau madhuraḥ prayujyate; amlalavaṇakaṭutiktaḥ, amlalavaṇakaṭukaṣāyaḥ, amlalavaṇatiktakaṣāyaḥ, amlakaṭutiktakaṣāyaḥ, evameṣāṃ caturṇāmādāvamlaḥ; lavaṇakaṭutiktakaṣāyaḥ, evamekasyādau lavaṇaḥ; evamete catuṣkarasasaṃyogāḥ pañcadaśa kīrtitāḥ// </l>
                    <l xml:id="Su.6.63.13">[Su.6.63.13] pañcakān vakṣyāmaḥ/ pañcakān pañca madhura ekamamlastu gacchati// </l>
                    <l xml:id="Su.6.63.14">[Su.6.63.14] madhurāmlalavaṇakaṭutiktaḥ, madhurāmlalavaṇakaṭukaṣāyaḥ, madhurāmlalavaṇatiktakaṣāyaḥ, madhurāmlakaṭutiktakaṣāyaḥ, madhuralavaṇakaṭutiktakaṣāyaḥ, evameṣāṃ pañcānāmādau madhuraḥ prayujyate; amlalavaṇakaṭutiktakaṣāyaḥ, evamekasyādāvamlaḥ; evamete ṣaṭ pañcakasaṃyogā vyākhyātāḥ// </l>
                    <l xml:id="Su.6.63.15">[Su.6.63.15] ṣaṭkamekaṃ vakṣyāmaḥ; ekastu ṣaṭkasaṃyogaḥ madhurāmlalavaṇakaṭutiktakaṣāyaḥ; eṣa eka eva ṣaṭsaṃyogaḥ// </l>
                    <l xml:id="Su.6.63.16">[Su.6.63.16] ekaikaśca ṣaṭsā bhavanti madhuraḥ, amlaḥ, lavaṇaḥ, kaṭukaḥ, tiktaḥ, kaṣāyaḥ, iti// </l>
                    <l xml:id="Su.6.63.17">[Su.6.63.17] &amp;bhavati cātra eṣā triṣaṣṭirvyākhyātā &amp;rasānāṃ rasacintakaiḥ/ doṣabhedatriṣaṣṭyāṃ tu prayoktavyā vicakṣaṇaiḥ// iti suśrutasaṃhitāyāmuttaratantre tantrabhūṣaṇādhyāyeṣu rasabhedavikalpādhyāyo nāma (prathamaḥ, āditaḥ) triṣaṣṭitamo+adhyāyaḥ//63// </l>
                </div>
                <div n="64" type="adhyāyaḥ" xml:id="suśrutasaṃhitā-body-div-6-div-64">
                    <head xml:id="suśrutasaṃhitā-body-div-6-div-64-head">catuḥṣaṣṭitamo+adhyāyaḥ/</head>
                    <l xml:id="Su.6.64.1">[Su.6.64.1] athātaḥ svasthavṛttamadhyāyaṃ vyākhyāsyāmaḥ// </l>
                    <l xml:id="Su.6.64.2">[Su.6.64.2] yathovāca bhagavān dhanvantariḥ// </l>
                    <l xml:id="Su.6.64.3">[Su.6.64.3] sūtrasthāne samuddiṣṭaḥ svastho bhavati yādṛśaḥ/ tasya&amp; yadrakṣaṇaṃ taddhi cikitsāyāḥ prayojanam// </l>
                    <l xml:id="Su.6.64.4">[Su.6.64.4] tasya yadvṛttamuktaṃ hi rakṣaṇaṃ ca mayā++āditaḥ/ tasminnarthaḥ samāsoktā vistareṇeha vakṣyate// </l>
                    <l xml:id="Su.6.64.5">[Su.6.64.5] yasmin yasminnṛtau ye ye doṣāḥ kupyanti dehinām/ teṣu teṣu pradātavyāḥ rasāste te vijānatā// </l>
                    <l xml:id="Su.6.64.6">[Su.6.64.6] praklinnatvāccharīrāṇāṃ varṣāsu bhiṣajā khalu&amp;/ mande+agnau kopamāyānti sarveṣāṃ&amp; mārutādayaḥ// </l>
                    <l xml:id="Su.6.64.7">[Su.6.64.7] tasmāt kledaviśuddhyarthaṃ doṣasaṃharaṇāya&amp; ca/ kaṣāyatiktakaṭukai rasairyuktamapadravam// </l>
                    <l xml:id="Su.6.64.8">[Su.6.64.8] nātisnigdhaṃ nātirūkṣamuṣṇaṃ dīpanameva ca/ deyamannaṃ nṛpataye yajjalaṃ coktamāditaḥ// </l>
                    <l xml:id="Su.6.64.9">[Su.6.64.9] taptāvaratamambho vā pibenmadhusamāyutam/ ahni meghānilāviṣṭe+atyarthaśītāmbusaṅkule// </l>
                    <l xml:id="Su.6.64.10">[Su.6.64.10] taruṇatvādvidāhaṃ ca gacchantyoṣadhayastadā/ matimāṃstannimittaṃ ca nātivyāyāmamācaret// </l>
                    <l xml:id="Su.6.64.11">[Su.6.64.11] atyambupānāvaśyāyagrāmyadharmātapāṃstyajet/ bhūbāṣpaparihārārthaṃ śayīta ca vihāyasi// </l>
                    <l xml:id="Su.6.64.12">[Su.6.64.12] śīte sāgnau nivāte ca guruprāvaraṇe gṛhe/ yāyānnāgavadhūbhiśca praśastāgurubhūṣitaḥ// </l>
                    <l xml:id="Su.6.64.13">[Su.6.64.13] divāsvapnamajīrṇaṃ ca varjayettatra yatnataḥ/ sevyāḥ śaradi yatnena kaṣāyasvādutiktakāḥ// </l>
                    <l xml:id="Su.6.64.14">[Su.6.64.14] kṣīrekṣuvikṛtikṣaudraśālimudgādijāṅgalāḥ/ śvetasrajaścandrapādāḥ pradoṣe laghu cāmbaram// </l>
                    <l xml:id="Su.6.64.15">[Su.6.64.15] salilaṃ ca prasannatvāt sarvameva tadā hitam/ saraḥsvāplavanaṃ caiva kamalotpalaśāliṣu// </l>
                    <l xml:id="Su.6.64.16">[Su.6.64.16] pradoṣe śaśinaḥ pādāścandanaṃ cānulepanam/ tiktasya sarpiṣaḥ pānairasṛksrāvaiśca yuktitaḥ// </l>
                    <l xml:id="Su.6.64.17">[Su.6.64.17] varṣāsūpacitaṃ pittaṃ hareccāpi virecanaiḥ/ nopeyāttīkṣṇamamloṣṇaṃ kṣāraṃ svapnaṃ divā++ātapam// </l>
                    <l xml:id="Su.6.64.18">[Su.6.64.18] rātrau jāgagṇaṃ caiva maithunaṃ cāpi varjayet/ (&amp;svāduśītajalaṃ medhyaṃ śucisphaṭikanirmalam// </l>
                    <l xml:id="Su.6.64.19">[Su.6.64.19] śaraccandrāṃśunirdhautamagastyodayanirviṣam/ prasannatvācca salilaṃ sarvameva tadā hitam// </l>
                    <l xml:id="Su.6.64.20">[Su.6.64.20] sacandanaṃ sakarpūraṃ vāsaścāmalinaṃ laghu/ bhajecca śāradaṃ mālyaṃ sīdhoḥ pānaṃ ca yuktitaḥ// </l>
                    <l xml:id="Su.6.64.21">[Su.6.64.21] pittapraśamanaṃ yacca tacca sarvaṃ samācaret/) (&amp;hemantaḥ śītalo rūkṣo mandasūryo+anilākulaḥ// </l>
                    <l xml:id="Su.6.64.22">[Su.6.64.22] tatastu śītamāsādya vāyustatra prakupyati/ koṣṭhasthaḥ śītasaṃsparśādantaḥpiṇḍīkṛto+analaḥ// </l>
                    <l xml:id="Su.6.64.23">[Su.6.64.23] rasamucchoṣayatyāśu tasmāt snigdhaṃ tadā hitam/) hemante lavaṇakṣāratiktāmlakaṭukotkaṭam// </l>
                    <l xml:id="Su.6.64.24">[Su.6.64.24] sasarpistailamahimaśanaṃ hitamucyate/ tīkṣṇānyapi ca pānāni pibedagurubhūṣitaḥ&amp;// </l>
                    <l xml:id="Su.6.64.25">[Su.6.64.25] tailāktasya sukhoṣṇe ca vārikoṣṭhe+avagāhanam/ sāṅgārayāne mahati kauśeyāstaraṇāstṛte// </l>
                    <l xml:id="Su.6.64.26">[Su.6.64.26] śayīta śayane taistairvṛto garbhagṛhodare/ strīḥ śliṣṭvā+agurudhūpāḍhyāḥ pīnorujaghanastanīḥ// </l>
                    <l xml:id="Su.6.64.27">[Su.6.64.27] prakāmaṃ ca niṣeveta maithunaṃ tarpito nṛpaḥ/ (&amp;madhuraṃ tiktakaṭukamamlaṃ lavaṇameva ca// </l>
                    <l xml:id="Su.6.64.28">[Su.6.64.28] annapānaṃ tilān māṣāñchākāni ca dadhīni ca/ tathekṣuvikṛtīḥ śālīn sugandhāṃśca navānapi// </l>
                    <l xml:id="Su.6.64.29">[Su.6.64.29] prasahānūpamāṃsāni kravyādabilaśāyinām/ audakānāṃ plavānāṃ ca pādināṃ copasevayet// </l>
                    <l xml:id="Su.6.64.30">[Su.6.64.30] madyāni ca prasannāni yacca kiñcit balapradam/ kāmatastanniṣeveta puṣṭimicchan himāgame// </l>
                    <l xml:id="Su.6.64.31">[Su.6.64.31] divāsvapnamajīrṇaṃ ca varjayettatra yatnataḥ/) eṣa eva vidhiḥ kāryaḥ śiśire samudāhṛtaḥ// </l>
                    <l xml:id="Su.6.64.32">[Su.6.64.32] (&amp;hemante nicitaḥ śleṣmā śaityācchītaśarīriṇām/ auṣṇyādvasante kupitaḥ kurute ca gadān bahūn// </l>
                    <l xml:id="Su.6.64.33">[Su.6.64.33] tato+amlamadhurasnigdhalavaṇāni gurūṇi ca/ varjayedvamanādīni karmāṇyapi ca kārayet// </l>
                    <l xml:id="Su.6.64.34">[Su.6.64.34] ṣaṣṭikānnaṃ yavāñchītān mudgān nīvārakodravān/ lāvādiviṣkirarasairdadyādyūsaiśca yuktitaḥ// </l>
                    <l xml:id="Su.6.64.35">[Su.6.64.35] paṭolanimbavārtākatiktakaiśca himātyaye/ sevenmadhvāsavāriṣṭān sīdhumādhvīkamādhavān// </l>
                    <l xml:id="Su.6.64.36">[Su.6.64.36] vyāyāmamañjanaṃ dhūmaṃ tīkṣṇaṃ ca kavalagraham/ sukhāmbunā ca sarvārthān seveta kusumāgame//) </l>
                    <l xml:id="Su.6.64.37">[Su.6.64.37] tīkṣṇarūkṣakaṭukṣārakaṣāyaṃ koṣṇamadravam/ yavamudgamadhuprāyaṃ vasante bhojanaṃ hitam// </l>
                    <l xml:id="Su.6.64.38">[Su.6.64.38] vyāyāmo+atra niyuddhādhvaśilānirghātajo/ utsādanaṃ tathā snānaṃ vanitāḥ kānanāni ca// </l>
                    <l xml:id="Su.6.64.39">[Su.6.64.39] seveta nirhareccāpi hemantopacitaṃ kapham/ śirovirekavamananirūhakavalādibhiḥ// </l>
                    <l xml:id="Su.6.64.40">[Su.6.64.40] varjayenmadhurasnigdhadivāsvapnagurudravān/ vyāyāmamuṣṇamāyāsaṃ maithunaṃ pariśoṣi ca// </l>
                    <l xml:id="Su.6.64.41">[Su.6.64.41] rasāṃścāgniguṇodrikatān nidāghe parivarjayet/ sarāṃsi sarito vāpīrvanāni rucirāṇi ca// </l>
                    <l xml:id="Su.6.64.42">[Su.6.64.42] candanāni parārdhyāni srajaḥ sakamalotpalāḥ/ tālavṛntānilāhārāṃstathā śītagṛhāṇi ca// </l>
                    <l xml:id="Su.6.64.43">[Su.6.64.43] gharmakāle niṣeveta vāsāṃsi sulaghūni ca/ śarkarākhaṇḍadigdhāni&amp; sugandhīni himāni ca// </l>
                    <l xml:id="Su.6.64.44">[Su.6.64.44] pānakāni ca seveta manthāṃścāpi saśarkarān/ bhojanaṃ ca hitaṃ śītaṃ saghṛtaṃ madhuradravam// </l>
                    <l xml:id="Su.6.64.45">[Su.6.64.45] śṛtena payasā rātrau śarkarāmadhureṇa ca/ pratyagrakusumākīrṇe śayane harmyasaṃsthite// </l>
                    <l xml:id="Su.6.64.46">[Su.6.64.46] śayīta candanārdrāṅgaḥ spṛśyamāno+anilaiḥ sukhaiḥ/ tāpātyaye hitā nityaṃ rasā ye guravastrayaḥ// </l>
                    <l xml:id="Su.6.64.47">[Su.6.64.47] payo māṃsarasāḥ koṣṇāstailāni ca ghṛtāni ca/ bṛṃhaṇaṃ cāpi yatkiñcidabhiṣyandi tathaiva ca// </l>
                    <l xml:id="Su.6.64.48">[Su.6.64.48] nidāghopacitaṃ caiva prakupyantaṃ samīraṇam/ nihanyādanilaghnena vidhinā vidhikovidaḥ// </l>
                    <l xml:id="Su.6.64.49">[Su.6.64.49] (nadījalaṃ rūkṣamuṣṇamudamanthaṃ tathā++ātapam/ vyāyāmaṃ ca divāsvapnaṃ vyavāyaṃ cātra varjayet// </l>
                    <l xml:id="Su.6.64.50">[Su.6.64.50] navānnarūkṣaśītāmbusaktūṃścāpi vivarjayet/ yavaṣaṣṭikagodhūmān śālīṃścāpyanavāṃstathā// </l>
                    <l xml:id="Su.6.64.51">[Su.6.64.51] harmyamadhye nivāte ca bhajecchayyāṃ mṛdūttarām/ saviṣaprāṇiviṇmūtralālādiṣṭhīvanādibhiḥ// </l>
                    <l xml:id="Su.6.64.52">[Su.6.64.52] samāplutaṃ tadā toyamāntarīkṣaṃ viṣopamam/ vāyunā viṣaduṣṭena prāvṛṣeṇyena dūṣitam// </l>
                    <l xml:id="Su.6.64.53">[Su.6.64.53] taddhi srvopayogeṣu tasmin kāle vivarjayet/ ariṣṭāsavamaireyān sopadaṃśāṃstu yuktitaḥ// </l>
                    <l xml:id="Su.6.64.54">[Su.6.64.54] pibet prāvṛṣi jīrṇāṃstu rātrau tānapi varjayet/ nirūhairbastibhiścānyaistathā+anyairmārutāpahaiḥ// </l>
                    <l xml:id="Su.6.64.55">[Su.6.64.55] kupitaṃ śamayedvāyuṃ vārṣikaṃ cācaredvidhim/ ṛtāvṛtau ya etena vidhinā vartate naraḥ// </l>
                    <l xml:id="Su.6.64.56">[Su.6.64.56] ghorānṛtukṛtān rogānnāpnoti sa kadācana/ ata ūrdhvaṃ dvādaśāśanapravicārān vakṣyāmaḥ/ tatra śīroṣṇasnigdharūkṣadravaśuṣkaikakālikadvikālikauṣadhayuktamātrāhīnadoṣapraśamanavṛttyarthāḥ// </l>
                    <l xml:id="Su.6.64.57">[Su.6.64.57] tṛṣṇoṣṇamadadāhārtān raktapittaviṣāturān/ mūrcchārtān strīṣu ca kṣīṇān śītairannairupācaret// </l>
                    <l xml:id="Su.6.64.58">[Su.6.64.58] kaphavātamāmayāviṣṭān viriktān snehapāyinaḥ/ &amp;aklinnakāyāṃśca narānuṣṇairannairupācaret// </l>
                    <l xml:id="Su.6.64.59">[Su.6.64.59] vātikān rūkṣadehāṃśca vyavāyopahatāṃstathā/ vyāyāminaścāpi narān snigdhairannairupācaret// </l>
                    <l xml:id="Su.6.64.60">[Su.6.64.60] medasā+abhiparītāṃstu &amp;snigdhānmehāturānapi/ kaphābhipannadehāṃśca rūkṣairannairupācaret// </l>
                    <l xml:id="Su.6.64.61">[Su.6.64.61] śuṣkadehān pipāsārtān durbalānapi ca dravaiḥ/ praklinnakāyān vraṇinaḥ śuṣkairmehina eva ca// </l>
                    <l xml:id="Su.6.64.62">[Su.6.64.62] ekakālaṃ bhaveddeyo durbalāgnivivṛddhaye/ samāgnaye tathā++āhāro dvikālamapi&amp; pūjitaḥ// </l>
                    <l xml:id="Su.6.64.63">[Su.6.64.63] auṣadhadveṣiṇe deyastathauṣadhasamāyutaḥ/ mandāgnaye rogiṇe ca mātrāhīnaḥ praśasyate// </l>
                    <l xml:id="Su.6.64.64">[Su.6.64.64] yathartudattastvāhāro doṣapraśamanaḥ smṛtaḥ/ ataḥ paraṃ tu svasthānāṃ vṛttyarthaṃ sarva eva ca/ pravicārānimānevaṃ dvādaśātra prayojayet&amp;// </l>
                    <l xml:id="Su.6.64.65">[Su.6.64.65] ata ūrdhvaṃ daśauṣadhakālān vakṣyāmaḥ/ &amp;tatrābhaktaṃ prāgbhaktamadhobhaktaṃ madhyebhaktamantarābhaktaṃ sabhaktaṃ sāmudgaṃ muhurmuhurgrāsaṃ grāsāntaraṃ ceti daśauṣadhakālāḥ// </l>
                    <l xml:id="Su.6.64.66">[Su.6.64.66] tatrābhaktaṃ tu yat kevalamevauṣadhamupayujyate// </l>
                    <l xml:id="Su.6.64.67">[Su.6.64.67] vīryādhikaṃ bhavati bheṣajamannahīnaṃ hanyāttathā&amp;++āmayamasaṃśayamāśu caiva/ &amp;tadbālavṛddhavanitāmṛdavastu pītvā glāniṃ parāṃ samupayānti balakṣayaṃ ca// </l>
                    <l xml:id="Su.6.64.68">[Su.6.64.68] prāgbhaktaṃ nāma yat prāgbhaktasyopayujyate// </l>
                    <l xml:id="Su.6.64.69">[Su.6.64.69] śīghraṃ vipākamupayāti balaṃ na hiṃsyādannāvṛtaṃ na ca muhurvardanānnireti/ prāgbhaktasevitamathauṣadhametadeva dadyācca vṛddhaśiśubhīrukṛśāṅganābhyaḥ// </l>
                    <l xml:id="Su.6.64.70">[Su.6.64.70] adhobhaktaṃ nāma &amp;yadadho bhaktasyeti// </l>
                    <l xml:id="Su.6.64.71">[Su.6.64.71] madhyebhaktaṃ nāma yanmadhye bhaktasya pīyate// </l>
                    <l xml:id="Su.6.64.72">[Su.6.64.72] pītaṃ yadannamupayujya tadūrdhvakāye hanyādgadān bahuvidhāṃśca balaṃ dadāti/ madhye tu pītamapahantyavisāribhāvādye madhyadehamabhibhūya bhavanti rogāḥ// </l>
                    <l xml:id="Su.6.64.73">[Su.6.64.73] antarābhaktaṃ &amp;nāma yadantarā pīyate pūrvāparayorbhaktayoḥ// </l>
                    <l xml:id="Su.6.64.74">[Su.6.64.74] sabhaktaṃ &amp;nāma yat saha bhaktena// </l>
                    <l xml:id="Su.6.64.75">[Su.6.64.75] pathyaṃ sabhaktamabalābalayorhi nityaṃ taddveṣiṇāmapi tathā śiśuvṛddhayośca/ hṛdyaṃ manobalakaraṃ tvatha dīpanaṃ ca pathyaṃ sadā bhavati cāntarabhaktakaṃ yat// </l>
                    <l xml:id="Su.6.64.76">[Su.6.64.76] sāmudgaṃ &amp;nāma yadbhaktasyādāvante ca pīyate// </l>
                    <l xml:id="Su.6.64.77">[Su.6.64.77] doṣe dvidhā pravisṛte tu samudgasaṃjñamādyantayoryadaśanasya niṣevyate tu// </l>
                    <l xml:id="Su.6.64.78">[Su.6.64.78] &amp;muhurmuhurnāma sabhaktamabhaktaṃ vā yadauṣadhaṃ muhurmuhurupayujyate// </l>
                    <l xml:id="Su.6.64.79">[Su.6.64.79] śvāse muhurmuhuratiprasṛte ca kāse hikkāvamīṣu sa vadantyupayojyametat// </l>
                    <l xml:id="Su.6.64.80">[Su.6.64.80] grāsaṃ tu yatpiṇḍavyāmiśram// </l>
                    <l xml:id="Su.6.64.81">[Su.6.64.81] grāsāntaraṃ&amp; tu yadgrāsāntareṣu// </l>
                    <l xml:id="Su.6.64.82">[Su.6.64.82] grāseṣu&amp; cūrṇamabalāgniṣu dīpanīyaṃ vājīkarāṇyapi tu yojayituṃ yateta/ grāsāntareṣu vitaredvamanīyadhūmān śvāsādiṣu prathitadṛṣṭaguṇāṃśca lehān// </l>
                    <l xml:id="Su.6.64.83">[Su.6.64.83] evamete daśauṣadhakālāḥ// </l>
                    <l xml:id="Su.6.64.84">[Su.6.64.84] visṛṣṭe viṇmūtre viśadakaraṇe dehe ca sulaghau/ viśuddhe codgāre hṛdi suvimale vāte ca sarati/ tathā+annaśraddhāyāṃ klamaparigame kukṣau ca śithile/ pradeyastvāhāro bhavati bhiṣajāṃ kālaḥ sa tu mataḥ// iti suśrutasaṃhitāyāmuttaratantre tantrabhūṣaṇādhyāyeṣu svasvavṛttādhyāyo nāma (dvitīyo+adhyāyaḥ, āditaḥ) catuḥṣaṣṭitamo+adhyāyaḥ//64// </l>
                </div>
                <div n="65" type="adhyāyaḥ" xml:id="suśrutasaṃhitā-body-div-6-div-65">
                    <head xml:id="suśrutasaṃhitā-body-div-6-div-65-head">pañcaṣaṣṭitamo+adhyāyaḥ/</head>
                    <l xml:id="Su.6.65.1">[Su.6.65.1] athātastantrayuktimadhyāyaṃ vyākhyāsyāmaḥ// </l>
                    <l xml:id="Su.6.65.2">[Su.6.65.2] yathovāca bhagavān dhanvantariḥ// </l>
                    <l xml:id="Su.6.65.3">[Su.6.65.3] dvātriṃśattatantrayuktayo bhavanti śāstre/ tadyathā adhikaraṇaṃ, yogaḥ, padārthaḥ, hetvarthaḥ, uddeśaḥ, nirdeśaḥ, upadeśaḥ, apadeśaḥ, pradeśaḥ, atideśaḥ, apavarjaḥ, vākyaśeṣaḥ, arthāpattiḥ, viparyayaḥ, prasaṅgaḥ, ekāntaḥ, anekāntaḥ, pūrvapakṣaḥ, nirṇayaḥ, anumataṃ, vidhānam, anāgatāvekṣaṇam, atikrāntāvekṣaṇaṃ, saṃśayaḥ, vyākhyānaṃ, svasaṃjñā, nirvacanaṃ, nidarśanaṃ, niyogaḥ, vikalpaḥ, samuccayaḥ, ūhyam, iti// </l>
                    <l xml:id="Su.6.65.4">[Su.6.65.4] atrāsāṃ tantrayuktīnāṃ kiṃ prayojanam ucyate vākyayojanamarthayojanaṃ ca// </l>
                    <l xml:id="Su.6.65.5">[Su.6.65.5] bhavanti cātra ślokāḥ asadvādiprayuktānāṃ vākyānāṃ pratiṣedhanam/ svavākyasiddhirapi ca kriyate tantrayuktitaḥ&amp;// </l>
                    <l xml:id="Su.6.65.6">[Su.6.65.6] &amp;vyāktā noktāstu ye hyarthā līnā ye cāpyanirmalāḥ/ leśoktā ye ca&amp; kecitsyusteṣāṃ cāpi prasādhanam// </l>
                    <l xml:id="Su.6.65.7">[Su.6.65.7] yathā+ambujavanasyārkaḥ pradīpo veśmano yathā/ &amp;prabodhasya prakāśārthaṃ tathā tantrasya yuktayaḥ// </l>
                    <l xml:id="Su.6.65.8">[Su.6.65.8] tatra yamarthamadhikṛtyocyate tadadhikaraṇaṃ; yathā rasaṃ doṣaṃ vā// </l>
                    <l xml:id="Su.6.65.9">[Su.6.65.9] yena vākyaṃ yujyate sa yogaḥ/ yathā tailaṃ pibeccāmṛtavallinimbahiṃsrābhayāvṛkṣakapippalībhiḥ/ siddhaṃ balābhyāṃ ca sadevadāru hitāya nityaṃ galagaṇḍaroge/ ityatra tailaṃ siddhaṃ pibediti prathamaṃ vaktavye tṛtīyapāde siddhamiti prayuktaṃ, evaṃ dūrasthānāmapi padānāmekīkaraṇaṃ yogaḥ// </l>
                    <l xml:id="Su.6.65.10">[Su.6.65.10] yo+artho+abhihitaḥ sūtre pade &amp;vā sa padārthaḥ; padasya padayoḥ padānāṃ vā+arthaḥ padārthaḥ; aparimitāśca padārthāḥ/ yathā snehasvedāñjaneṣu nirdiṣṭeṣu dvayostrayāṇāṃ vā+arthānāmupapattirdṛśyate, tatra yo+arthaḥ pūrvāparayogasiddho bhavati sa grahītavyaḥ; yathā devotpattimadhyāyaṃ vyākhyāsyāma ityukte sandihyate buddhiḥ katamasya &amp;vedasyotpattiṃ vakṣyatīti, yataḥ ṛgvedādayastu vedāḥ; vida vicāraṇe, vidḷ lābhe, ityetayośca dhātvoranekārthayoḥ prayogāt,tatra pūrvāparayogamupalabhya pratipattirbhavati āyurvedotpattimayaṃ vivakṣuriti; eṣa padārthaḥ// </l>
                    <l xml:id="Su.6.65.11">[Su.6.65.11] &amp;yadanyaduktamanyārthasādhakaṃ bhavati sa hetvarthaḥ/ yathā mṛtpiṇḍo+adbhiḥ praklidyate tathā māṣadugdhaprabhṛtibhirvraṇaḥ praklidyata iti// </l>
                    <l xml:id="Su.6.65.12">[Su.6.65.12] samāsavacanamuddeśaḥ/ yathā śalyamiti// </l>
                    <l xml:id="Su.6.65.13">[Su.6.65.13] vistaravacanaṃ nirdeśaḥ/ yathā śārīramāgantukaṃ ceti// </l>
                    <l xml:id="Su.6.65.14">[Su.6.65.14] evamityupadeśaḥ/ yathā tathā na jāgṛyādrātrau divāsvapnaṃ ca varjayet iti// </l>
                    <l xml:id="Su.6.65.15">[Su.6.65.15] anena kāraṇenetyapadeśaḥ, yathā+apadiśyate madhuraḥ śleṣmāṇamabhivardhayatīti// </l>
                    <l xml:id="Su.6.65.16">[Su.6.65.16] prakṛtasyātikrāntena sādhanaṃ pradeśaḥ/ yathā devadattasyānena śalyamuddhṛtaṃ &amp;tathā yajñadattasyāpyayamuddhariṣyatīti// </l>
                    <l xml:id="Su.6.65.17">[Su.6.65.17] &amp;prakṛtasyānāgatasya sāghanamatideśaḥ/ yathā yato+asya vāyurūrdhvamuttiṣṭhate tenodāvartī syāditi// </l>
                    <l xml:id="Su.6.65.18">[Su.6.65.18] abhivyāpyāpakarṣaṇamapavargaḥ/ yathā asvedyā viṣopasṛṣṭāḥ, anyatra kīṭaviṣāditi// </l>
                    <l xml:id="Su.6.65.19">[Su.6.65.19] yena padenānuktena vākyaṃ samāpyeta sa vākyaśeṣaḥ/ yathā śiraḥpāṇipādapārśvapṛṣṭhodarorasāmityukte puruṣagrahaṇaṃ vinā+api gamyate puruṣasyeti// </l>
                    <l xml:id="Su.6.65.20">[Su.6.65.20] yadakīrtitamarthādāpadyate sā+arthāpattiḥ/ yathā odanaṃ bhokṣye ityukte+arthādāpannaṃ bhavati nāyaṃ pipāsuryavāgūmiti// </l>
                    <l xml:id="Su.6.65.21">[Su.6.65.21] &amp;yadyatrābhihitaṃ tasya prātilomyaṃ viparyayaḥ/ yathā kṛśālpaprāṇabhīravo duścikitsyā ityukte viparītaṃ gṛhyate dṛḍhādayaḥ sucikitsyā iti// </l>
                    <l xml:id="Su.6.65.22">[Su.6.65.22] prakaraṇāntareṇa &amp;samāpanaṃ prasaṅgaḥ, yadvā prakaraṇāntarito yo+artho+&amp;asakṛduktaḥ samāpyate sa prasaṅgaḥ/ yathā pañcamahābhūtaśarīrisamavāyaḥ puruṣastasmin kriyā so+adhiṣṭhānamiti vedotpattāvabhidhāya, bhūtacintāyāṃ punaruktaṃ yato+abhihitaṃ pañcamahābhūtaśarīrisamavāyaḥ puruṣa iti, sa khalveṣa karmapuruṣaścikitsādhikṛta iti// </l>
                    <l xml:id="Su.6.65.23">[Su.6.65.23] (&amp;sarvatra) yadavadhāraṇenocyate sa ekāntaḥ/ yathā trivṛdvirecayati, madanaphalaṃ vāmayati (eva)// </l>
                    <l xml:id="Su.6.65.24">[Su.6.65.24] kvacittathā kvacidanyatheti yaḥ so+anekāntaḥ/ yathā kecidācāryā bruvate dravyaṃ pradhānaṃ, kecidrasaṃ, kecidvīryaṃ kecidvipākamiti// </l>
                    <l xml:id="Su.6.65.25">[Su.6.65.25] ākṣepapūrvakaḥ praśnaḥ pūrvapakṣaḥ/ yathā kathaṃ vātanimittāścatvāraḥ pramehā asādhyā bhavantīti// </l>
                    <l xml:id="Su.6.65.26">[Su.6.65.26] tasyottaraṃ nirṇayaḥ/ yathā śarīraṃ prapīḍya paścādadho gatvā vasāmedomajjānuviddhaṃ mūtraṃ visṛjati vātaḥ, evamasādhyā vātajā iti// </l>
                    <l xml:id="Su.6.65.27">[Su.6.65.27] tathā coktam kṛtsnaṃ śarīraṃ niṣpīḍya medomajjāvasāyutaḥ/ adhaḥ prakupyate vāyustenāsādhyāstu vātajāḥ// </l>
                    <l xml:id="Su.6.65.28">[Su.6.65.28] paramatamapratiṣiddhamanumatam/ yathā anyo brūyāt sapta rasā iti, taccāpratiṣedhādanumanyate kathaṃciditi// </l>
                    <l xml:id="Su.6.65.29">[Su.6.65.29] prakaraṇānupūrvyā+abhihitaṃ vidhānam/ yathā sakthimarmāṇyekādaśa prakaraṇānupūrvyā+abhihitāni// </l>
                    <l xml:id="Su.6.65.30">[Su.6.65.30] evaṃ vakṣyatītyanāgatāvekṣaṇam/ yathā ślokasthāne brūyāt cikitsiteṣu vakṣyāmīti// </l>
                    <l xml:id="Su.6.65.31">[Su.6.65.31] yatpūrvamuktaṃ tadatikrāntāvekṣaṇam/ yathā cikitsiteṣu brūyāt ślokasthāne yadīritamiti// </l>
                    <l xml:id="Su.6.65.32">[Su.6.65.32] ubhayahetudarśanaṃ saṃśayaḥ/ &amp;yathā talahṛdayābhighātaḥ prāṇaharaḥ, pāṇipādacchedanamaprāṇaharamiti// </l>
                    <l xml:id="Su.6.65.33">[Su.6.65.33] tantre+atiśayopavarṇanaṃ vyākhyānam/ yathā iha pañcaviṃśatikaḥ puruṣo vyākhyāyate, anyeṣvāyurvedatantreṣu bhūtādiprabhṛtyārabhya &amp;cintā// </l>
                    <l xml:id="Su.6.65.34">[Su.6.65.34] anyaśāstrāsāmānyā svasaṃjñā/ yathā mithunamiti madhusarpiṣorgrahaṇaṃ; lokaprasiddhamudāharaṇaṃ &amp;vā// </l>
                    <l xml:id="Su.6.65.35">[Su.6.65.35] niścitaṃ vacanaṃ nirvacanam/ yathā āyurvidyate+asminnanena vā āyurvindatītyāyurvedaḥ// </l>
                    <l xml:id="Su.6.65.36">[Su.6.65.36] &amp;dṛṣṭāntavyaktirnidarśanam/ yathā agnirvāyunā sahitaḥ &amp;kakṣe vṛddhiṃ gacchati tathā vātapittakaphaduṣṭo vraṇa iti// </l>
                    <l xml:id="Su.6.65.37">[Su.6.65.37] idameva kartavyamiti niyogaḥ/ yathā pathyameva bhoktavyamiti// </l>
                    <l xml:id="Su.6.65.38">[Su.6.65.38] idaṃ cedaṃ ceti samuccayaḥ/ yathā māṃsavarge eṇahariṇādayo lāvatittiriśāraṅgāśca pradhānānīti// </l>
                    <l xml:id="Su.6.65.39">[Su.6.65.39] idaṃ vedaṃ ceti vikalpaḥ/ yathā rasaudanaḥ saghṛtā yavāgūrvā (bhavatviti)// </l>
                    <l xml:id="Su.6.65.40">[Su.6.65.40] yadanirdiṣṭaṃ buddhyā&amp;+avagamyate tadūhyam/ yathā abhihitamannapānavidhau caturvidhaṃ cānnamupadiśyate bhakṣyaṃ bhojyaṃ lehyaṃ peyamiti, evaṃ caturvidhe vaktavye dvividhamabhihitam; idamatrohyam annapāne viśiṣṭayordvayorgrahaṇe kṛte caturṇāmapi grahaṇaṃ bhavatīti; &amp;caturvidhaścāhāraḥ praviralaḥ, prāyeṇa dvividha eva; ato dvitvaṃ prasiddhamiti/ kiñcānyat annena bhakṣyamavaruddhaṃ, ghanasādharmyāt; peyena lehyaṃ, dravasādhamyāt&amp;// </l>
                    <l xml:id="Su.6.65.41">[Su.6.65.41] bhavanti cātra &amp;sāmānyadarśanenāsāṃ vyavasthā saṃpradarśitā/ viśeṣastu yathāyogamupadhāryo vipaścitā// </l>
                    <l xml:id="Su.6.65.42">[Su.6.65.42] dvātriṃśadyuktayo hyetāstantrasāragaveṣaṇe/ mayā samyagvinihitāḥ śabdārthanyāyasaṃyutāḥ&amp;// </l>
                    <l xml:id="Su.6.65.43">[Su.6.65.43] yo hyetā vidhivadvetti dīpībhūtāstu buddhimān/ sa pūjārho bhiṣakśreṣṭha iti dhanvantarermatam// iti suśrutasaṃhitāyāmuttaratantre tantrabhūṣaṇādhyāyeṣu tantrayuktirnāma (tṛtīyo+adhyāyaḥ, āditaḥ) pañcaṣaṣṭitamo+adhyāyaḥ//65// </l>
                </div>
                <div n="66" type="adhyāyaḥ" xml:id="suśrutasaṃhitā-body-div-6-div-66">
                    <head xml:id="suśrutasaṃhitā-body-div-6-div-66-head">ṣaṭṣaṣṭitamo+adhyāyaḥ/</head>
                    <l xml:id="Su.6.66.1">[Su.6.66.1] athāto doṣabhedavikalpamadhyāyaṃ vyākhyāsyāmaḥ// </l>
                    <l xml:id="Su.6.66.2">[Su.6.66.2] yathovāca bhagavān dhanvantariḥ// </l>
                    <l xml:id="Su.6.66.3">[Su.6.66.3] &amp;aṣṭāṅgavedividvāṃsaṃ divodāsaṃ mahaujasam/ chinnaśāstrārthasaṃdehaṃ sūkṣmāgādhāgamodadhim/ </l>
                    <l xml:id="Su.6.66.4">[Su.6.66.4] viśvāmitrasutaḥ śrīmān suśrutaḥ paripṛcchati/ dviṣaṣṭirdoṣabhedā ye purastātparikīrtitāḥ// </l>
                    <l xml:id="Su.6.66.5">[Su.6.66.5] kati tatraikaśo jñeyā dviśo vā+apyathavā triśaḥ/ tasya tadvacanaṃ śrutvā saṃśayacchinmahātapāḥ// </l>
                    <l xml:id="Su.6.66.6">[Su.6.66.6] prītātmā nṛpaśārdūlaḥ&amp; suśrutāyāha tattvataḥ/ trayo doṣā dhātavaśca purīṣaṃ mūtrameva ca// </l>
                    <l xml:id="Su.6.66.7">[Su.6.66.7] dehaṃ sandhārayantyete hyavyāpannā rasairhitaiḥ/ puruṣaḥ ṣoḍaśakalaḥ prāṇāścaikādaśaiva ye// </l>
                    <l xml:id="Su.6.66.8">[Su.6.66.8] rogāṇāṃ tu sahasraṃ yacchataṃ viṃśatireva ca/ &amp;śataṃ ca pañca dravyāṇāṃ trisaptatyadhikottaram// </l>
                    <l xml:id="Su.6.66.9">[Su.6.66.9] vyāsataḥ kīrtitaṃ taddhi bhinnā doṣāstrayo guṇāḥ/ dviṣaṣṭidhā bhavantyete bhūyiṣṭhamiti niścayaḥ// </l>
                    <l xml:id="Su.6.66.10">[Su.6.66.10] traya eva pṛthak doṣā dviśo nava samādhikaiḥ/ trayodaśādhikaikadvisamamadhyolbaṇaistriśaḥ// </l>
                    <l xml:id="Su.6.66.11">[Su.6.66.11] pañcāśadevaṃ tu saha bhavanti kṣayamāgataiḥ/ &amp;kṣīṇamadhyādhikakṣīṇakṣīṇavṛddhaistathā+aparaiḥ// </l>
                    <l xml:id="Su.6.66.12">[Su.6.66.12] dvādaśaivaṃ samākhyātāstrayo doṣā dviṣaṣṭidhā/ miśrā dhātumalairdoṣā yāntyasaṃkhyeyatāṃ punaḥ// </l>
                    <l xml:id="Su.6.66.13">[Su.6.66.13] tasmāt prasaṅgaṃ saṃyamya doṣabhedavikalpanaiḥ/ rogaṃ viditvopacaredrasabhedairyathairitaiḥ// </l>
                    <l xml:id="Su.6.66.14">[Su.6.66.14] bhiṣak kartā+atha karaṇaṃ rasā doṣāstu kāraṇam/ kāryamārogyamevaikamanārogyamato+anyathā// </l>
                    <l xml:id="Su.6.66.15">[Su.6.66.15] adhyāyānāṃ tu ṣaṭṣaṣṭyā grathitārthapadakramam/ evametadaśeṣeṇa tantramuttaramṛddhimat// </l>
                    <l xml:id="Su.6.66.16">[Su.6.66.16] spaṣṭagūḍhārthavijñānamagāḍhamandacetasām/ yathāvidhi yathāpraśnaṃ bhavatāṃ parikīrtitam// </l>
                    <l xml:id="Su.6.66.17">[Su.6.66.17] sahottaraṃ tvetadadhītya sarvaṃ brāhmaṃ vidhānena yathoditena/ na hīyate+arthānmanaso+abhyupetādetadvaco brahmamatīva satyam// iti suśrutasaṃhitāyāmuttaratantre doṣabhedavikalpo nāma ṣaṭṣaṣṭitamo+adhyāyaḥ//66// iti sauśrute āyurvedaśāstre uttarasthānaṃ samāptam// </l>
                </div>
            </div>
        </body>
    </text>
</TEI>
